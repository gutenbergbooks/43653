<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for Linux/x86 (vers 25 March 2009), see www.w3.org" />
<meta http-equiv="Content-Type" content=
"text/html; charset=UTF-8" />
<meta http-equiv="Content-Style-Type" content="text/css" />
<title>The Project Gutenberg eBook of Mikor a mécses már csak
pislog by Kálmán Mikszáth</title>

<style type="text/css">
/*<![CDATA[*/

body {
 margin-left: 10%;
 margin-right: 10%;
}

h1,h2,h3,h4,h5,h6 {
 text-align: center;
 clear: both;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

table {
 margin-left: auto;
 margin-right: auto;
}

td {
 padding-left: 1em;
 padding-right: 1em;
}

.pagenum { /* uncomment the next line for invisible page numbers */
 /* visibility: hidden; */
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
} /* page numbers */

.tdr {text-align: right;}

.center {
 text-align: center;
 text-indent: 0;
}

.right {
 text-align: right;
 margin-right: 1.5em;
}

.caption-small {font-weight: bold; font-size: small;}

.caption {font-weight: bold;}

.caption-large {font-weight: bold; font-size: large;}

.caption-150 {font-weight: bold; font-size: 150%;}

.caption-125 {font-weight: bold; font-size: 125%;}

.caption-75 {font-weight: bold; font-size: 75%;}

.caption-50 {font-weight: bold; font-size: 50%;}

.footnotes {
 border: dashed 1px;
}

.footnote {
 margin-left: 10%;
 margin-right: 10%;
 font-size: 0.9em;
 text-align: justify;
}

.footnote .label {
 position: absolute;
 right: 84%;
 text-align: right;
}

.fnanchor {
 vertical-align: super;
 font-size: .8em;
 text-decoration: none;
}

.poem {
/* margin-left:5%; */
/* width: 90%; */
 font-size: 0.9em;
 display: table;
 margin: auto;
 text-align: left;
}

.poem .stanza {
 margin: 1em 0em 1em 0em;
}

.poem span.i0 {
 display: block;
 margin-left: 0em;
 padding-left: 3em;
 text-indent: -3em;
}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}

ul.TOC {
 list-style-type: none;
 padding-left: 10%;
 text-indent: -5%;
 width: 70%;
 text-align: justify;
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/
</style>
</head>
<body>

<div class="transnote">
<h3>Megjegyzések:</h3>
<p>A tartalomjegyzék a <a href="#Page_317">317</a>. oldalon
található.</p>
<p>Az eredeti képek elérhetők innen: <a href=
"http://books.google.com/books?id=5kZWAAAAYAAJ">http://books.google.com/books?id=5kZWAAAAYAAJ</a>.</p>
<p>Facebook oldalunk: <a href=
"http://www.facebook.com/PGHungarianTeam">http://www.facebook.com/PGHungarianTeam</a>.</p>
</div>
<hr class="chap" />
<p class="center"><span class="caption-150">MIKSZÁTH
KÁLMÁN</span></p>
<h1>MIKOR A MÉCSES MÁR<br />
CSAK PISLOG</h1>
<p class="center"><span class=
"caption-large">ELBESZÉLÉSEK</span></p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p class="center"><span class="caption-small">BUDAPEST<br />
<span class="caption-125">RÉVAI TESTVÉREK<br /></span> IRODALMI
INTÉZET<br />
RÉSZVÉNYTÁRSASÁG<br />
1906<br /></span></p>
<p class="center"><span class="caption-small">BUDAPEST, LÉGRÁDY
TESTVÉREK NYOMDÁJA, 1905.</span></p>
<hr class="chap" />
<p><span class="pagenum"><a name="Page_1" id=
"Page_1">-1-</a></span></p>
<h2>A SIPSIRICA.</h2>
<p><span class="pagenum"><a name="Page_2" id=
"Page_2">-2-</a></span> <span class="pagenum"><a name="Page_3" id=
"Page_3"><br />
-3-</a></span></p>
<h3>Első rész.</h3>
<p class="center"><i>A „Fehér Páva“ és alakjai.</i></p>
<p>Budát és a budai polgárokat egy darab idő óta valóságos divat
kigúnyolni. Pedig hát ez nagy léhaság, mert igaz, hogy a pesti rész
a gazdag, pompás, de a budai rész a kedves. Pestnek jövője van,
Budának multja. S minthogy a jövő is mindenesetre mult lesz egy
napon, a dolog hát egyre megy. Budán éppen annyi látni való van,
mint Pesten, sőt Pesten is Buda a legszebb látnivaló. Olyan budai
öreg embert magam is ösmertem, aki még soha sem volt Pesten, de
olyan pesti öreg embert soha se ösmertem, aki még nem volt Budán.
Általában lehetetlen Budára át nem menni, kivált nyári estéken,
mikor fák alatt szeret az ember vacsorálni. Pestnek fényes, virágzó
üzletei vannak, Budának vidám, kedélyes korcsmái. S minthogy az
országban több korhely van, mint üzletember, Buda jobban megfelel a
nemzeti közszükségletnek. Ami pedig a lakosságot illeti, respektive
a fajt, a legénykedési virtusokat, a budaiak már egyszer (az
Anjou-korban) letették Lajos pap vezérlete alatt a római pápát is,
holott a pestiek soha se tettek még le <span class=
"pagenum"><a name="Page_4" id="Page_4">-4-</a></span> egyebet, mint
alapköveket, rábízván aztán a többit a tótokra, hogy építsenek
föléjük palotákat.</p>
<p>De maradjunk a budai korcsmák mellett, melyek páratlanok a maguk
nemében – de csak addig míg a pestiek föl nem fedezték. Ha a pesti
közönség ráveti magát valamelyikre, legott beleüt a civilizáció
istennyila. Jaj az olyan helynek, ahol már öt-hat fiakker áll a
kapu előtt. Fuss el onnan. Az már csak „volt“.</p>
<p>A „Diófa“, a „Márvány-menyasszony“, a „Politischer greizler“
vagy a „Libanon“ (azért hívták így is, mert mindig volt
libapecsenye az étlapon), mind el voltak már koptatva, mikor a
„Fejér Páva“ bukkant elő.</p>
<p>A megboldogult Balázs Sándor talált rá, kit második Dickensnek
neveztek a maga idejében, de inkább nevezhették volna „Második
Budának“, mert majdnem úgy ismerte Budát, mintha ő építette
volna.</p>
<p>Egy napon így szólt hozzánk:</p>
<p>– Esküdjetek meg, hogy senkinek se szóltok. Még az édes
apátoknak se. Egy új korcsmát találtam. Micsoda rostélyosok,
barátom! Megfoghatatlan az, miért jobbak a rostélyosok a Duna másik
partján? Ki fejti azt nekem meg?</p>
<p>(Mindig az ilyen epicuri problemákon törte a fejét.)</p>
<p>– Az onnan van, – feleltem – mert a <span class=
"pagenum"><a name="Page_5" id="Page_5">-5-</a></span> túlsó parton
öreg teheneket ölnek a mészárosok s a rostélyos csak az öreg
tehenek húsából jó.</p>
<p>Balázs vezetett át bennünket nehányunkat a „Pává“-ba. Alacsony
hosszú házikó volt a rácváros egyik kis utcájában, az udvaron egy
pár öreg fa tartott árnyékot, a fák alatt pirosra terített asztalok
mosolyogtak a bejövőre.</p>
<p>Kivülről semmi se mutatta a korcsmát, csak egy piszkos pléhtábla
a házikó homlokán, ahol a fehér páva pompázott rettenetes nagy
farkával, alatta ez a felirat: „Oltsó ételek, ittalok és
pettyegtetett<a name="FNanchor_1" id="FNanchor_1"></a><a href=
"#Footnote_1" class="fnanchor">1)</a> kiszolgálat“.</p>
<p>A házikó bizonyos Jahodovsky nevű lengyel asszonyé volt, ki azt
férjétől, Jahodovszky Mihály vasúti tisztviselőtől örökölte s a
csekély nyugdíj mellé korcsmát nyitott. Egészen jól értette az
üzletet, maga is korcsmáros lánya lévén Krakkóból. Nyájas,
előzékeny volt a törzsvendégekhez és egész familiáris lábra
helyezkedett velök. Budán megkívánják az ilyesmit. Bár már a
délutánban járt szépségével (felül lehetett a negyvenen), még
mindig fürge volt, mint a karika és éppen nem kellett az embernek
félre nézni, ha magas, testes alakja megjelent. Volt benne valami
különös, valami kívánatos, szinte azt lehetne mondani, hogy a szem
rajta tapadt, mint a darázs a csöpögő mézen. <span class=
"pagenum"><a name="Page_6" id="Page_6">-6-</a></span></p>
<p>De hát ez mind nem ért semmit, mert Jahodovsky igen tisztességes
asszony volt és csak üzletével törődött, meg a lányával.</p>
<p>Ő maga szolgálta fel a vendégeit, bent a konyhában két magyar
parasztasszonyt tartott, akik főztek és mosogattak. Egy kicsit
nehéz is volt már a Hebe szerepéhez (nyomhatott vagy kilencven
kilót), de azért pompásan ment a dolog (és legalább soványító kúra
is volt), futkosott ide-oda az asztalokhoz, most étellel, most
késért, most villáért, neki melegedve nagy pihegéssel, mint egy
hízott lúd. Hatalmas karjain rengett a hús, a fehér kötényéhez
kapcsolt kulcscsomag zörgött-csörömpölt, összecsapódó kikeményített
szoknyái zizegtek-sustorogtak.</p>
<p>Okos asszony volt. Nagyon okosnak kellett lennie, mert eltalálta
a nagy üzleti titkot. Numerus clausussal dolgozott, de nem úgy,
mint a fiskálisok szeretnék. Éppen megfordítva. Nem akart több
vendéget, mint amennyi van. Azért dédelgette csak a stammgastot. A
betévedő idegen iránt hideg volt, hogy ott ne ragadjon.
Kiszámította, hogy ennyi napi kiadással, ennyi szolgálattal, ennyi
asztallal, bestekkel és ennyi fáradsággal hány vendéget bír ellátni
s ehhez tartotta magát. Nem akart tovább terjeszkedni. A
terjeszkedés befektetéseket igényel. A befektetések kockázatok,
melyek meghozzák a bizonytalanságot. Jahodovsky <span class=
"pagenum"><a name="Page_7" id="Page_7">-7-</a></span> beérte az ő
törzsvendégeivel, számon tartotta őket, mint a jó pásztor a juhait,
és csak ha elhullt valamelyik, akkor édesgetett be helyette egy
másikat a „póttartalékból“, az idegenek közül.</p>
<p>Azért aztán igen nehéz volt valódi törzsvendégekké válnunk,
dacára, hogy már hónapokig jártunk oda.</p>
<p>Egy alkalommal panaszkadtunk Jahodovskynak, hogy nincs rendes
asztalunk, hol ide, hol oda kell ülnünk, néha pedig éppenséggel
nincs semmi hely.</p>
<p>– Hja, a törzsvendégek az elsők – mondá vállat vonva.</p>
<p>– Ejh, hisz mi is azok vagyunk, mindennap itt lát bennünket.</p>
<p>– A többiek már évek óta ide járnak.</p>
<p>– Tehát nem kapunk rendes asztalt?</p>
<p>– Várjanak az urak, míg üresedik – szólt közömbösen.</p>
<p>– Hiszen mióta várunk már. De a vendégei sehogy se akarnak
kimaradni.</p>
<p>Jahodovsky kevélyen emelte fel fejét s fenhéjázó mosoly jelent
meg ajkán.</p>
<p>– Az én vendégeim nem szoktak kimaradni. Ők csak meghalnak. És
mondhatom (de ezt sajátságos gőggel tette hozzá) többnyire
gutaütésben. <span class="pagenum"><a name="Page_8" id=
"Page_8">-8-</a></span></p>
<p>Nem tudom, mi lehetett ez. Pöffeszkedés-e a koszt jóságával és
zsírosságával, vagy pedig egyszerű elriasztási szándék?</p>
<p>Hanem hiszen bottal se bírt volna minket elverni. Hova-tovább
jobban megszoktuk a „Pává“-t s lassankint megismertük összes
személyeit, a törzsvendégeket és a „sipsiricát“ is.</p>
<p>Hej a sipsirica! De kedves gyerek volt a sipsirica!</p>
<p>Már t. i. leánygyerek. Mert a sipsirica süldő leányt, bakfischt
jelent lengyelül. A krakkói rokonok, akikből egyik-másik gyakran
fordult meg az özvegynél, sipsiricának szólították a kis Johankát,
míg végre mi is így neveztük.</p>
<p>A sipsirica nem tartozott szorosan a Páva világához. Ő bent
üldögélt az utcára néző lakószobában, kötögetett, leckéjét tanulta
vagy a klaviert verte. Ez volt a fehér Páva egyetlen
kellemetlensége. A „Szeretnék szántani“. Százszor egymásután ez a
nóta. Úgy tetszik, a mama szándékosan tartotta őt a szobában, óvta
a vendégektől.</p>
<p>– Sok olyan bolondságot beszélnek, – mondotta Jahodovsky – amit
jobb nem hallani a sipsiricának.</p>
<p>– Pedig határozottan ékesítené a helyiséget – vélte
főtisztelendő Vidovics János úr, aki éneklő kanonok volt Vácott, de
minden <span class="pagenum"><a name="Page_9" id=
"Page_9">-9-</a></span> héten két napot töltött Budán özvegy
unokanővérénél. (Mert hogy ne lett volna unokanővére az illető, azt
csak a rossz emberek találták ki.)</p>
<p>– A gyermek csupa ártatlanság, – jegyzé meg Jahodovsky – oly
fehér lelkű, mint a galamb. Nem akarom, hogy tudjon még a világról.
A vendégek nem mind egyformák. Elrontják az ilyen bárányokat.</p>
<p>Hanem, mint általában az asszonyok, nem volt állhatatos a maga
elveiben s ha sok vendég jött estefelé, hogy nagyon elfáradt a
kiszolgálásukban, egyszerre vége lett a principiumnak s bekiáltott
a szobába a nyitott muskátlis ablakon:</p>
<p>– Gyere ki, sipsirica! Segíts a mamának, szívecském.</p>
<p>Mintha madarat bocsátanak ki a kalitkából, vígan szökdelve
ugrott ki a sipsirica. Nyulánk, magas fiatal leány, akin már nem is
festett jól a kurta szoknya és a kislányosan leeresztett szöszke
haj, melyet piros pántlika szorított össze.</p>
<p>Fitos orra volt, kék szemei szeliden világították meg
girbe-gurba arcocskáját. Megfoghatatlan, mi volt rajta, ami az
embert megbűvölte, de volt valami. A homloka szűk volt, az ajka egy
kicsit vastag és a fejét kissé féloldalt tartotta, mintha az egyik
válla lejebb lenne. <span class="pagenum"><a name="Page_10" id=
"Page_10">-10-</a></span> Mindezek egy-egy hiba különvéve, együtt
ellenben igen kedves és harmonikus. Isten különös módon komponálja
össze a női arcokat, odalehel valamit és ez a rálehelés teszi
meg.</p>
<p>Mint ahogy a kis kacsa mindjárt tud úszni, sipsirica is mindjárt
pompásan tudta kiszolgálni a vendégeket. Megszedte magát
poharakkal, tányérokkal végig a karján, föl a válláig és semmit se
ejtett el útközben.</p>
<p>Valami üde szellőcske jött vele az ő perkál szoknyáiban, ami jól
esett a forró nyári estéken. Szinte felvillanyozta jelenléte a
törzsvendégeket. „Ni, hogy megnőtt a mi leányunk, a sipsirica s
hogy megszépült megint“. Bolondság, bolondság, de azt tartja
Druzsba, hogy az ivási kedvet is emelte.</p>
<p>És csakugyan sűrűn hangzottak a felkiáltások:</p>
<p>– Nekem is egy fröcscsöt, sipsirica! Hej kis sipsirica, ide
is!</p>
<p>Az öregebb vendégek, akik még kicsiny korától ösmerték,
becézgették, mint egy hercegkisasszonyt, egy-egy cukorkát hoztak
neki, kiexaminálták, ingerkedtek vele.</p>
<p>– Hanyadik osztályba jár, sipsirica?</p>
<p>– Az utolsó évben vagyok.</p>
<p>– Hát mikor kap már hosszú ruhát?</p>
<p>– Azt mondta a mama, hogy jövő karácsonykor. <span class=
"pagenum"><a name="Page_11" id="Page_11">-11-</a></span></p>
<p>– Teringette faszekere! Hisz ahhoz aztán udvarló is kell, úgy-e?
Mi?</p>
<p>A sipsirica buta pofácskát vágott s a leány-deákok
bizonytalanságával keresgélte a választ.</p>
<p>– Hohó ni, úgy tesz a kis selyma, mintha nem is tudná, mi az az
udvarló.</p>
<p>– Még eddig nem tanultuk – felelte a sipsirica röstelkedve, hogy
nem tudja.</p>
<p>– Micsoda? – álmélkodott a törzsvendég és hirtelen a szeme közé
nézett. – Hát csakugyan nem tudná? Kolosszális!</p>
<p>Nagyot kacag előbb, aztán átkiáltja a többi asztalokhoz, a többi
törzsvendégeknek:</p>
<p>– Biz’ isten nem rossz. Ki hinné a XIX-ik században? Ebben a
Sodoma gomorában. Kérdezem tőle: tudja-e, mi az udvarló? S ő azt
feleli, hogy még eddig nem tanulták. Hehehe! Hát ki hallott már
ilyet? Éppen úgy válaszolt, mintha azt kérdeztem volna, mi a
kétpúpú teve? Bravó, kis sipsirika! Hallja Jahodovsky, hány éves
most a sipsirica?</p>
<p>– Johanka pünkösdkor múlt tizenöt éves – felelte Jahodovsky.</p>
<p>Felpattant erre a szomszéd asztalnál Druzsba tanár, a
megboldogult Jahodovsky barátja és komája.</p>
<p>– Maga nem jól neveli a leánykát, Jahodovsky komámasszony,
szándékosan a véka <span class="pagenum"><a name="Page_12" id=
"Page_12">-12-</a></span> alatt tartja őt. Májusban cseresznyét
kell enni, augusztusban szilvát, októberben szőlőt. Át kell élvezni
az örömöket, melyeket az évadok nyújtanak. Ez volt a célszerű
életfelosztás. De mit akar maga a sipsiricával? Lássuk csak! Maga
azt akarja, hogy júliusban jusson a cseresznyéhez. Mikor már
rothadt, vagy férges. T. i. a cseresznye és nem a sipsirica. Maga
elvonja őt az élvezetektől. Igaz-e vagy nem? Lássuk csak. Jer ide
keresztlányom, hadd kérdezzelek ki.</p>
<p>Johanka odament a keresztapjához és meghajtotta magát
előtte.</p>
<p>– Itt vagyok, keresztapuska.</p>
<p>Jahodovsky mosolyogva állt meg a háttérben s az anya kevélysége
csillogott a szemeiben.</p>
<p>– Mondd meg nekem, – szólt a tanügyi bácsi, a szokásos
professori redőkbe szedve pattanásos homlokát – vannak-e örömeid,
élvezeteid és mulatságaid?</p>
<p>– Igen is vannak.</p>
<p>– Helyes és mik azok?</p>
<p>– Különfélék – felelte sipsirica.</p>
<p>– És pedig? Sorold fel őket!</p>
<p>Sipsirica lesütötte a fejét és nem felelt.</p>
<p>– Hát miért nem szólsz?</p>
<p>– Szégyenlem magam, keresztapuska.</p>
<p>– Ejnye no, canis mater! Hát legalább <span class=
"pagenum"><a name="Page_13" id="Page_13">-13-</a></span> egyet
mondj. Pars pro toto. Mit tartasz ez idő szerint a legnagyobb
élvezetnek?</p>
<p>– Hogy mi a legnagyobb élvezet? – kérdé a sipsirica önmagától,
hangosan, egy kicsit selypítve, ami felette jól állt neki, azután
elgondolkozott egy kicsit, fölnézve az eperfára. – A legnagyobb
élvezet, – felelte lassan, gyermekes nevetéssel – ha a hátam
viszket és a mama megvakarja.</p>
<p>Hát erre megint kitört a hahota a törzsvendégek közt s még a
frivol fiskális, Tibuly Gáspár is mennyre-földre esküdözött, hogy
ehhez fogható kis buta nincs a világon; akármelyik oltárra oda
lehetne tenni angyalkának – csak le kellene előbb vetkőztetni.</p>
<p>Fesztelen, családias hang honolt a „Pává“-ban. A törzsvendégek
mintegy hozzátartoztak a családhoz és beleszóltak a házi ügyekbe
is. Szinte érezték, hogy a sipsiricát férjhez kell adni egy napon.
Bizony nagy gondunk lesz, gyerekek!</p>
<p>Különben nem valami nagy volt a gárda. Mindössze húsz-huszonkét
személyből állt, rajtunk kívül. Az egyik asztalnál Druzsba ült,
Kovik István doktor, a Vizivárosból, unalmas fráter, aki mindennap
felpanaszolta, hogy boldogtalan, mivel nem ehet rostélyost. Mert a
rostélyoshoz foghagyma kell. Ő pedig nem független, mert minden
percben valami grófné hívathatja, <span class="pagenum"><a name=
"Page_14" id="Page_14">-14-</a></span> aki elájul a
foghagyma-szagtól. Ebben neki mindenki igazat adott, dacára annak,
hogy negyven év óta, mióta az orvosi praxist űzi, egyetlen olyan
perc se volt, hogy valami grófné hívatta volna. A harmadik persona
az asztalnál Mlinyiczki Pál volt, a társaság generálisa, a
„tongeber,“ egy tót földesúr, aki vitalitiumba adván turócmegyei
birtokát, Budán éldegélt, s azért járt efajta kis helyekre, hogy
itt a nábobot és az olygarchát játszhassa. Egy kicsit tótosan
beszélt és nagyon imponált mindenkinek.</p>
<p>A másik eperfa alatt a nevezett Tibuly Gáspár üldögélt az
éneklő-kanonokkal. Tömzsi, gutaütésre hajló ember volt az
éneklő-kanonok és az volt a különös, hogy ha a többiek, jó kedvűk
szottyanván, egyszer-másszor énekeltek is, ő sohasem. No, köszönöm
az ilyen éneklő-kanonokot.</p>
<p>A harmadik asztalnál környékbeli háziurak tanyáztak,
fölemlegetve a régi jó időket, mikor ezekből az alacsony viskókból
jobban lehetett pénzelni, mint a nagy házakból beljebb. Ez persze
még 48 előtt volt, a régi becsületes rablók és gyilkosok idejében.
Az a statutum volt ugyanis, hogy az elfogott rablót vagy gyilkost
szabadlábon hagyták, ha két budai háziúr jótállt érte. A háziurak
kétszáz, háromszáz forintért jótálltak akárkiért, néha tíz-tizenöt
személyért <span class="pagenum"><a name="Page_15" id=
"Page_15">-15-</a></span> is egy-egy háziur, mert nagy volt a
kereslet. Ha aztán a vádlott megszökött, elkótyavetyélték a házat a
jótállás fejében s a licitáción újra megvette a volt tulajdonos
potom áron és folytatta tovább a jótállásokat.</p>
<p>A negyedik asztalt kisebb miniszteri tisztviselők tartották
megszállva. Már kora délután beültek és preferáncot játszottak a
vacsoráig, egy ugyanazon kártyával egész nyáron. Az osztás közötti
intermezzókban szenvedélyesen politizáltak s többnyire a
minisztereket szidták, türelmetlenül áhítozva bukásukra. Az ember
azt hihette volna, hogy disputáló képviselők, – ha nem csinálják
megfordítva. Mert a képviselők inkább tűrik a rossz minisztereket,
de gyakrabban változtatják a kártyát.</p>
<p>De ki az ördög győzné elszámlálni az összes törzsvendégeket.
Részint nem is ismertem, részint nem is érdekesek. Egy darabig
csöndesen éldegéltünk így együtt anélkül, hogy valami egyéb történt
volna, minthogy a szeletek néha jobbak, néha rosszabbak voltak.
Hanem a nyár másik felében két különös alak kezdett odajárni. Egy
piperkőc öreg úr, aki a haját festette, kockás finom ruhában járt,
vasalt nadrágokban s ruhái olyan rezeda-illatot terjesztettek, hogy
egész tönkretette vele a konyhából kipárolgó pecsenye-szagot.
Megfigyeltük, csak egyszer jött egy héten, csütörtök estefelé
<span class="pagenum"><a name="Page_16" id=
"Page_16">-16-</a></span> s mindig egy fiakker várta odakünn. Nagy
havanna szivart szítt, gyűrűset, ami a „Pává“-ban feltűnő dolog s
meglehetősen feltüzelte a fantáziákat.</p>
<p>– Nagy úr lehet, – mondogatták a törzsvendégek. – Az ördögbe is,
míg itt a messzely borát iszogatja, addig két forint árát áll a
kocsi odakünn; azért a Nemzeti Kaszinóban is meguzsonnálhatna.</p>
<p>Eleinte Jahodovsky se ismerte, tőlünk kérdezgette, ki lehet,
pedig az öreg ficsúr gyakran beszélgetett vele.</p>
<p>Egyszer meg is kérdezte tőle, miért jár mindig fiakkeren.</p>
<p>– Nem vagyok elég gazdag, – felelte – hogy gyalog járhassak.</p>
<p>– Hogy értsem azt? – kérdezte pajkosan Jahodovsky, mert dacára a
nagy testének, tudott kedves lenni.</p>
<p>– Ha gyalog jönnek idáig, megpumpolnának az emberek útközben.
Takarékosságból járok kocsin.</p>
<p>– Jótékony ember lehet, – gondolták a törzsvendégek.</p>
<p>Csak Mliniczky Pál kifogásolta a dolgot, nyilván, mert
elhomályosítani kezdte úri voltát az idegen.</p>
<p>– Nem gavallér az olyan ember, – aki <span class=
"pagenum"><a name="Page_17" id="Page_17">-17-</a></span> így
kijátszsza a szegényeket. Hát úr az ilyen? Szökik a szegények elől.
Engemet látnának, mikor az utcán megyek. Előlem a szegények
szöknek, mert már elnáspángoltam a botommal néhány efféle
csavargókat.</p>
<p>Az ismeretlen olyan pontosan jelent meg minden csütörtökön, mint
az óra és egy külön asztalhoz ült mindig egyedül. Később úgy
látszik, megtudta Jahodovsky, hogy kicsoda, mert szembetünő
tisztelettel kezdett vele bánni, de előttünk csodálatos módon
titkolódzott, ötölt-hatolt, láthatólag zavart lett, ha
kérdeztük.</p>
<p>Átláthatatlan rejtély alakjában gomolygott köztünk ennek az
előkelő úrnak a csütörtöki megjelenése. Mit akar? Miért jön ide?
Talán a borocska ízlik neki? Ejh, bolondság, hiszen vitethetne
belőle haza is.</p>
<p>Ehhez a rejtélyhez (mert az események mindég csőstől jönnek)
hozzájárult még egy érdekes alaknak előnyomulása a „Pává“-ban. Ez
egy daliás, hegyesre kifent bajuszú, Wesselényi-mellkasú közepes
korú férfi volt, ki megjelent egy napon és azontúl ott maradt
sülve-főve, egyre nagyobb és tekintélyesebb helyet szorítva ki
magának a hét eperfa világában.</p>
<p>Jómódú ember lehetett, mert újjai tele voltak gyűrűkkel,
azonfelül jó vendég, mert Jahodovsky alig győzte neki hordani a
fröcscsöket, végre pedig ügyes ember is volt és Jahodovsky
<span class="pagenum"><a name="Page_18" id=
"Page_18">-18-</a></span> szívesen vitte neki a fröcscsöket, mert
mindig mondott neki egy-egy bókot. Más tekintetben is kedvében járt
Jahodovskynak, néha rózsát hozott, néha szegfűt, amit az özvegy
rendesen a keblére tűzött, a sipsiricának is hozott ajándékba egy
papagályt. Örült neki a leány és mi is örültünk, mert most már
többször volt alkalma kijönni az udvarra, hogy a papagályával
játszhassék.</p>
<p>Igy aztán hamar lett a törzsvendégek lajstromába beiktatva a
Herkules. Már t. i. a háziak részéről. Mert a törzsvendégeket (a
törzsvendég mind arisztokrata érzésű) némileg nyugtalanítá a
parvenü dédelgetése.</p>
<p>Minthogy pedig az előkelő öreg úr csak egyszer jött egy héten,
míg a „Herkules“ (a hogy elneveztük) minden nap ott volt a szemünk
előtt, a figyelem elfordult a rejtélyes öregről s mindenki csak a
gyűrűs kezűről beszélt.</p>
<p>Mliniczky úr, aki, mint a legnagyobb igényű „stamm“, féltékeny
szemmel nézte az új alakulásokat, nem volt éppen ellensége:</p>
<p>– Végre is, úgy látszik, udvarias, figyelmes ember. Jól teszi,
ha egy kicsit hizeleg Jahodovskynak és a sipsiricának. A jó szó nem
kerül pénzbe, a rózsa, szegfű se kerül pénzbe, a papagály… hm, a
papagály az már szamárság, az pénzbe kerül. De mindegy, Jahodovsky
<span class="pagenum"><a name="Page_19" id=
"Page_19">-19-</a></span> megérdemli, hogy ne közönséges
korcsmárosnénak nézzék. Jahodovsky több annál!</p>
<p>Egyszer arra figyelmeztette Druzsba tanár, hogy Jahodovsky
nagyon is szívesen és sokat beszélget a Herkulessel, de Mliniczky
ebben se talált semmi kivetni valót.</p>
<p>– Jahodovsky hálás a papagályért, hálás a rózsákért, mert
Jahodovsky finom lélek.</p>
<p>Föl se vette Mliniczky, míg ilyen téren mozgott az ismeretség,
de amint később észrevette, hogy Jahodovsky a legszebb húsokat a
Herkulesnek süti meg, egyszerre morogni kezdett:</p>
<p>– Ez már nem járja. Disznóság! Jahodovska ostoba asszony! Mit
akarja azzal az emberrel? Szemlátomást nagyobb porciókat visz neki,
mint nekünk. Az a Góliát mindent föleszik előlünk, mert amivel
többet ad neki, azt a mi szeleteinkből gazdálkodja ki.</p>
<p>Egyre szaporodtak a gravamenek. A „Herkules“ minden nap tiszta
asztalkendőt kapott az ételekhez, a többi törzsvendégek nem, este a
nagy, fényesen világító petróleum-lámpát megint Herkules kapta az
asztalára, nekünk csak kerti lámpák jutottak. A Herkules fröcscsét
rendesen úgy hozta az özvegy, hogy egy darabka jég úszkált a
tetején, csillogott-ragyogott, mint a lady Dudley nagy gyémántja.
<span class="pagenum"><a name="Page_20" id=
"Page_20">-20-</a></span></p>
<p>No, ez már botrány! Hogy nem szégyenli magát a Jahodovsky?</p>
<p>De ezt még csak mind eltűrte volna Mliniczky úr (bár az epe már
forrt benne), ha elő nem adja magát az a szerencsétlen eset, hogy
egy fél rántott csirkét rendelvén, abban két fejet talált vala, míg
ellenben látja sas-szemekkel, hogy a szomszédos asztalnál hasonlóan
egy fél csirkét majszol a Herkules s már a második mellsarkantyút
töri szét a kis sipsiricával, hogy: ki él tovább?</p>
<p>Hát ez már égbekiáltó, ezt már nem hagyhatta annyiba; ingerülten
csendítette meg késével a poharat.</p>
<p>Minden szem odanézett. Jahodovsky kiszaladt a konyhából s
meglátván a Mliniczky vésztjósló arcát, a szokásos „üzleti“
ijedelemmel és sietséggel perdült a Mliniczkyék asztalához, azzal a
rettenetes előérzettel, hogy Mliniczky úr vagy legyet vagy
hajszálat talált az ételben.</p>
<p>– Jaj, tekintetes úr, tekintetes úr! Mért olyan nyugtalan,
lelkem tekintetes úr?</p>
<p>Csak magát Mliniczkyt hívták tekintetesnek, a többi a neve
szerint volt Druzsba úr, Kovik úr, Tibuly úr.</p>
<p>Mliniczkynek szikráztak a szemei, a homloka kivörösödött, mint a
tégla és a szalvétájával haragosan csapkodta az asztalt.
<span class="pagenum"><a name="Page_21" id=
"Page_21">-21-</a></span></p>
<p>– Hát azért, mert haragszok (ha dühbe jött, még kevésbbé
vigyázott a magyar grammatikára). Haragszok egy kicsit a kétfejű
sasra is, de aztat mégis hiszek, hogy két feje van, hanem hogy egy
csirkének négy feje volna, aztat nem hiszek. És ha volt, hát miért
nem küldte őtet múzeumba az én barátocskámnak, a Pulszkynak, hanem
adja nekem megenni? Ez impertinencia, hallja!</p>
<p>Jahodovsky elpirúlt, kibeszélte magát a szakácsnéra, hogy az
követte el a hibát, aztán hirtelenében beszaladt a konyhába és
kihozott békítőül egy tányéron két pompásra pirult kirántott
csirkecombot azon melegében, még szinte sistergett rajtok a
zsír.</p>
<p>Mliniczky dühösen lökte félre a tányért.</p>
<p>– Nem kell, egye meg. Én rendet akarok és tisztességet enyim
pénzemért, nem kedvezményt. Az nem kell nekem. Száz fácányt
rendelek, ha nekem tetszik…</p>
<p>Olyan hősies gesztussal tette ezt, mint egy római triumphator,
mikor egy koronát utasít vissza. Az efajta dolgok emelték őt a
„Pává“-ban mindannyiok fölé.</p>
<p>– Ugyan ne haragudjék, édes tekintetes úr.</p>
<p>– Haragszok, borzasztóan haragszok, – rikácsolta.</p>
<p>Erre aztán a sipsiricát küldte rá Jahodovsky. A sipsirica
rámosolygott és addig-addig <span class="pagenum"><a name="Page_22"
id="Page_22">-22-</a></span> kérlelgette, hogy végre ő is
visszamosolygott és a sipsirica kedvéért megette a két combot.</p>
<p>Hanem most már a gyanú fel volt költve és általános gyűlölet
tört ki a Herkules ellen.</p>
<p>Ki lehet ez az ember? És mit akar vele Jahodovsky? Ez is egy
valóságos rejtély. Most már két rejtély volt a „Pává“-ban. Két
aktuális théma a borocska mellé.</p>
<p>Nem sokára némi világot hozott Kovik úr. Megtudta valahol, hogy
Herkules senki más, mint egy Manusek Vencel nevű nyugalmazott
burgzsandár.</p>
<p>– Csak? – jegyzé meg Druzsba úr. – No, ez nem sok.</p>
<p>– Ej, no, – dörmögte Mliniczky – mire nézi a király a
civillistáját, hogy ilyen erős, javakorú embert nyugalomba
küld?</p>
<p>– Hogy azt mondják, nőül akarja venni Jahodovskyt – újságolta
tovább a doktor.</p>
<p>Druzsba úr felfortyant:</p>
<p>– Ez szemtelenség! Ki kellene innen lökni. Hogy mer ilyet
gondolni!</p>
<p>– No, csak az kellene még, – vélte Mliniczky úr – hogy egy
burgzsandár regnáljon fölöttünk, igaz magyarok fölött.</p>
<p>– Nem, nem, ez képtelenség – tünődöt rajta Druzsba.</p>
<p>– Ki tudja? – veté ellen a doktor. – <span class=
"pagenum"><a name="Page_23" id="Page_23">-23-</a></span></p>
<p>Minden asszony egyforma és csak a derekáig okos.</p>
<p>Druzsba szemlátomást nyugtalan lett, bántotta a dolog,
izgatottan dobolt újjaival az asztalon. Hm, csakugyan. Az ördög nem
alszik. Pedig hej, az ő tervei közt is ilyen valami kóválygott, a
feje legtitkosabb fiókjában. Megvárni, míg a leány férjhez megy és
míg az asszony egy kis pénzecskét gyűjt az üzletből s aztán azt
mondani neki egy szép napon: „Kedves komámasszony, maga is öreg
már, én is öreg vagyok, de az ördög bennünk még fiatal. Csukja be
korcsmáját és ami még hátra van az őszi verőfényből, élvezzük ki,
kart karba fonva; az én Jahodovsky komám örömmel fogja nézni az
égből“. De addig is, míg Jahodovsky az égből nézné a dolgot,
Druzsba tanár úr minden nap azzal a gondolattal nézegette a
vérbélű, hatalmas idomú, kívánatos asszonyt, hogy az egyszer majd
az övé lesz és íme most… Nem, ez nem lehet, százszor is nem. Ennek
a végére kell járni.</p>
<p>Minthogy a Herkules nem volt még ott, Druzsba úr odaintette
Jahodovskyt s igyekezett közömbös hangon kérdezősködni, de bizonyos
reszketegségtől mégsem tudta azt mentesíteni.</p>
<p>– Tudja-e, Jahodovsky, kedves komámasszony, mit beszélnek a
városban? <span class="pagenum"><a name="Page_24" id=
"Page_24">-24-</a></span></p>
<p>– Ugyan mit? – kérdé Jahodovsky kíváncsian, mert nagyon
szeretett híreket hallani.</p>
<p>– Hogy ez a burgzsandár miért jár ide…</p>
<p>Merően szeme közé nézett az özvegynek, aki könnyedén elpirult s
hirtelen egy kakast vett észre az eperfán, amely az érettebb eprek
közt dúskálódott.</p>
<p>– Hess onnan, te cudar! – kiáltá rá s a kezében levő
asztalkendőt lobogtatva, próbálta lekergetni. – Nézze meg az ember,
hova veszi be magát!</p>
<p>– Hagyja csak a kakast, Jahodovsky, hagyja – szólt közbe Druzsba
úr komolyan, némi árnyalatával a tréfának és a szemrehányásnak. –
Az egyik kakas csínyeit nem lehet a másik kakas csínjeivel
eltakarni. Maradjunk csak az első kakasnál, a burgzsandárnál, azaz
beszéljünk a tyúkról, Jahodovsky lelkecském.</p>
<p>– Miféle tyúkról? – kérdé az asszony váratlanul erős és vidám
tekintettel.</p>
<p>Kissé a világosság felé fordult. Látni lehetett arcán a finom
pelyhet, mely bársonyossá teszi, olyanná, mint az érett barack.
Druzsba úr szeretett volna beleharapni.</p>
<p>– Ott hagytuk el, hogy miért jár ide a burgzsandár? – folytatá
Druzsba úr.</p>
<p>– No, hát miért jár? – kérdé Jahodovsky <span class=
"pagenum"><a name="Page_25" id="Page_25">-25-</a></span> hányi-veti
hangon, hullámos barna haját megigazítva.</p>
<p>– Azért, hogy magát nőül akarja venni – bökte ki végre a
professzor úr.</p>
<p>Jahodovsky felkacagott, egész lénye nevetni látszott, a kékes
szemei szinte ugráltak a nevetéstől.</p>
<p>– Ostobaság, bolondság, – kiáltá fel. – És ezt beszélnék a
városban?</p>
<p>– Ezt, – szörnyűködék Druzsba úr.</p>
<p>– Csak hadd beszéljék, be nem foghatom a szájukat. Aztán lehet
is, hogy nőül akar venni. Én még nem láttam belülről.</p>
<p>– Kit? Mit?</p>
<p>– A burgzsandárt. Csak azt tudom, hogy idejár, megfizeti, amit
eszik, iszik és olyan vendégem, mint a többi.</p>
<p>– Hát nem akar hozzá menni? Hát nem igaz? – kérdé a tanár
megkönnyebbülve.</p>
<p>Jahodovsky tiltakozón emelte fel karjait.</p>
<p>– No persze, csak azt lesse! Az igaz, hogy meg se kért, de ha
megkért volna is, ha csillag lenne a homlokán! Hogy gondolja azt,
Druzsba úr? Az Isten szerelméért, mit képzel? Hiszen nekem nagy
lányom van s én csak ő érte élek. Őt nevelem. A helyet is megfújom,
ahova leül. Én anya vagyok, Druzsba úr, semmi egyéb és anya akarok
lenni véglehelletemig. Én nem létezem, csak a gyermek. Érte
dolgozom <span class="pagenum"><a name="Page_26" id=
"Page_26">-26-</a></span> reggeltől estig a kimerülésig, hogy olyan
vagyok, mikor este lefekszem, mint egy darab fa. Hát minek volna
nekem a férj? Mikor és mire használnám, mondja csak, édes Druzsba
komám uram, mondja csak?…</p>
<p>Édesdeden, de hamiskásan nevetett, miközben kivillogtak fehér
fogai, melyek között némi aranycsillámok szúrták meg a szemet.</p>
<p>Druzsba szinte a könnyekig elérzékenyült ezekre a kijelentésekre
s meghatott hangon felelte:</p>
<p>– Kegyed nemesen gondolkozik, Jahodovsky. Kegyed példátlan anya
és bocsánatot kérek, ha valamiben megsértettem. Igen, a gyermek az
első s ha őt boldoggá teszszük, vagyis boldoggá teszi, aki teszi,
akkor jöhet a többi… Úgy van, a többi… Azaz, hogy – süttessen kérem
egy rostélyost és húzzon rajta végig egy kis foghagymát… de csak
lehelletszerűen, Jahodovsky!</p>
<p>A szállongó pletyka hát mindjárt csírájában megfojtatott, a
törzsvendégek közt szájról-szájra kelt, amit Jahodovsky mondott,
nem győzték mondogatni egymásnak: Nagyszerű anya. Remek anya.
Ilyennek kell lenni egy anyának.</p>
<p>És most már beállott a szélcsend egész őszig. Minden maradt úgy,
mint azelőtt, a Herkules mindennap eljött s egész otthonosan
viselte <span class="pagenum"><a name="Page_27" id=
"Page_27">-27-</a></span> magát, nem egyszer maga ment be a
konyhába, hogy a palancsintát sütő Jahodovsky mellett legyeskedjék
s maga hozta ki magának az ételt vagy a fröcscsöt, némelykor labdát
játszott a sipsiricával az udvaron. Az előkelő öreg úr is rendesen
beállított minden csütörtökön s mialatt borocskáját lassan
szürcsölgette, felváltva mulattatták az öreg és a sipsirica. Egy
nagy csomag Kugler-cukorkát hozott ilyenkor, de az mindig a kocsin
maradt és csak akkor hozta be az özvegy a köténye alatt, mikor
elmenőben kocsijához kísérte az öreget.</p>
<p>Egyetlen figyelemre méltó mozzanat adta elő magát. Pusztán egy
morzsa; de a „Páva“ verebeinek az is elég volt. Egyszer az öreg úr
ott felejtette az asztalon zsebkendőjét, melylyel a cvikkerjét
törülgette volt; Kovik doktor odament és konstatálta rajta a
kilencágú koronát, aztán utána kiáltott a kifelé tipegő öreg
úrnak:</p>
<p>– Méltóságos uram, itt tetszett felejteni a zsebkendőjét.</p>
<p>Az összerezzent, megtapogatta zsebeit és megfordult. Fanyar
mosolyt erőltetett és a fele útra visszatért a kendőért.</p>
<p>– Ösmer ön engem? – kérdé a doktortól halkan, hosszúkás, ráncos
arcán feltünő kedvetlenséggel. <span class="pagenum"><a name=
"Page_28" id="Page_28">-28-</a></span></p>
<p>– Nincs szerencsém. Én egyébiránt Kovik doktor vagyok.
(Meghajtotta magát.)</p>
<p>– Kuvik? – kérdé az minden gúny nélkül, csupán azzal a nagyúrias
nyegleséggel, mely a közönséges halandók neveinek elferdítésében
nyilakozik.</p>
<p>– Nem. Kovik.</p>
<p>– Úgy? Nem tesz semmit. Örvendek uram, és köszönöm a
figyelmeztetést. Ön tehát nem ösmer engem? Mindjárt gondoltam, mert
én nem vagyok méltóságos.</p>
<p>Ezzel biccentett fejével és eltipegett kocsijához.</p>
<p>E jelentéktelen epizódon kívül minden a régiben maradt, csak a
levelek kezdtek lehullni az eperfákról és a beállott csípős idők
miatt az asztalok vándoroltak be az úgynevezett étkezőbe, mely
nyáron üres volt. Ilyenkor a törzsvendégek is felére fogynak, mert
az eperfák vonzereje megszünik.</p>
<p>Druzsba tanár úr egy októberi vasárnapon elvetődött a templomba
s éppen javában szundikál vala, magát félig-meddig a „Pává“-ban
álmodván, amikor a szószékről, mint egy égi szózat, egyszerre hátba
üti a Jahodovsky, szül. Globa Franciska neve.</p>
<p>– Mi volt ez? – kérdé, ijedten felriadva, a szomszédjától, egy
krisztinavárosi szatócstól.</p>
<p>– Ej, hát házastársul veszi valaki. <span class=
"pagenum"><a name="Page_29" id="Page_29">-29-</a></span></p>
<p>– Lehetetlen, – dadogta a professzor elhalványulva. – És
kicsoda?</p>
<p>– Bizony én nem vigyáztam meg.</p>
<p>– Misztifikáció! – szólt a professzor hangosan és felugrott, de
észrevévén, hogy templomban van, visszaült megint, bevárta az
istentisztelet végét és megszólítá a plébánost odakünn.</p>
<p>– Engedje meg a főtisztelendő úr, hogy kérdést intézzek a
házassági hirdetés iránt; nem jól hallottam.</p>
<p>– Manusek Vince veszi el Globa Franciskát, – olvasta le a pap a
kezében lévő céduláról.</p>
<p>– Lehetséges az? – kérdé Druzsba úr elképedve.</p>
<p>– A legtisztább valóság, uram.</p>
<p>– Ki mondta a főtisztelendő úrnak?</p>
<p>– Ők ketten.</p>
<p>– Globa Franciska is?</p>
<p>– Igen, szerdán délelőtt voltak nálam.</p>
<p>Druzsba urat a szédülés környékezte.</p>
<p>– Milyen volt az asszony? – dadogta.</p>
<p>– Egy magas nő, mint egy gránátos, személyesen ösmerem, a „Fehér
Páva“ tulajdonosnője.</p>
<p>– Megfoghatatlan!</p>
<p>– Van talán valami kánoni akadály? <span class=
"pagenum"><a name="Page_30" id="Page_30">-30-</a></span></p>
<p>– Van, van… azaz nem mondhatnám, de mégis furcsa.</p>
<p>Elrohant, nem is köszönt; a pap csodálkozva bámult utána. A
Horváth-kert előtt megállott, gondolkozott, aztán fölnézett az
égre, ahol éppen akkor barna felhők száguldoztak: „Jahodovsky,
megboldogult kedves barátom és komám, – sóhajtott fel, – mit szólsz
te most mindezekhez?“</p>
<p>Jahodovsky természetesen nem szólt semmit, hanem annál inkább
szólt Druzsba úr azoknak, akikkel a törzsvendégek közül
találkozott.</p>
<p>– Tudja-e, mi az újság? Most hirdették ki Jahodovskyt a
zsandárral. Ki hitte volna? Micsoda álnok asszony! Megvetem. Soha
se megyek többé a „Pává“-ba. Így meggyalázni a vendégeit. És hogy
szabadkozott előttem. No, megállj! Egy zsandárnak adja a kezét. Egy
zsandárnak! Azt a kezet, amelylyel a túrós csuszákat gyúrta
nekünk!</p>
<p>A törzsvendégek, akikkel találkozott, nem fogták föl ilyen
tragikusan.</p>
<p>– Hát kihez akarta volna, hogy férjhez menjen? – kérdé Tibuly
ügyvéd. – Hiszen nem vehette el az éneklő kanonok.</p>
<p>Egyik törzsvendég a másiknak adta át a hírt, úgy hogy estefelé
már a pestiek is tudták. Szokatlan számmal gyülekeztünk össze
vacsorára, <span class="pagenum"><a name="Page_31" id=
"Page_31">-31-</a></span> dacára a pocsék időnek. Ott volt az egész
had. Csak Druzsba úr hiányzott. Kati, a kis szolgáló (mert egy pár
hét óta ilyen is volt) mondta, hogy Druzsba úr elment arra délután
kétszer is és mind a kétszer kiköpött a ház előtt.</p>
<p>Természetesen minden szem a menyasszonyt kereste, figyelte ma
este. Az vídám, eleven volt, mint egy fürj és szeretetreméltó a
vendégekhez. Mintegy dacolni akart a gúnyolódó tekintetekkel,
melyek szurkálták-csiklandozták.</p>
<p>Bejárta sorba az asztalokat és maga hozta elő a kényes tárgyat,
mintegy röstelkedve, szégyenlősen.</p>
<p>– Hát igenis beleugrottam. Isten látja lelkemet, hogy csak
gyermekemért teszem, a sipsiricáért. Nekem ugyan nem kell a
házasság, se lelkemnek, se testemnek. De hogy legyen ez a
gyámoltalan gyermek támasz nélkül? Maholnap vinni kell ide-oda, ha
azt nem akarom, hogy elhervadjon gonoszul. De hát én nem
mozdulhatok az üzletből, ha csak nincsen valakim, akit magam
helyett hagyjak. Istenem, hiszen anya vagyok. Meg kellett hoznom
ezt az áldozatot a Johankáért. Egy leány, akinek atyja nincsen,
olyan, mint a gazdátlan mezei virág, mindenki megtapodhatja, atyát
kell neki szerezni, a ki gyámolítója legyen, aki <span class=
"pagenum"><a name="Page_32" id="Page_32">-32-</a></span> helyt
álljon, ha kell. Hadd legyek én az áldozat. Hiszen én csak ő érte
élek. Én úgy se számítok semmit. Manusek, végre is szereti,
végtelenül szereti őt, a kezén fogja hordozni és a jó Isten
beszámítja nekem a másvilágon, hogy láncokat vettem magamra a
gyermekemért.</p>
<p>A „Páva“ vendégei valóságosan elérzékenyültek.</p>
<p>– Milyen anya! – lelkendezett Mliniczky. – Milyen fölséges anya!
(S titkon elhatározta magában, hogy egy nagy ezüst tálcát vesz neki
a lakodalomra. Hogy fog ez majd imponálni a „Pává“-ban.)</p>
<p>A lakodalmat megülték október végén, szüret után, abban az
évben, amikor utoljára termett a budai Sashegyen bor (mely még most
is tart).</p>
<p>Eleinte némi hidegség volt érezhető a „Páva“ új gazdája iránt,
néhányan ki is maradtak; de a szerencsés Manusek csakhamar
visszahódítá a szíveket, mikor híre ment, hogy a fináncok gálócsi
dohányt találtak nála és kegyetlenül megbirságolták. „Ohó, hiszen
ez nem annyira zsandár, mint inkább szenvedő „hazafi“. Jó hatást
tett az az újítás is, hogy a „pettyegtetett szolgálat“-ot
kivakartatta a firmáról s „pontos magyaros szolgálatot“ tétetett
helyébe. A fehér pávát is bemeszeltette, minthogy fehér páva nincs
a világon és egy <span class="pagenum"><a name="Page_33" id=
"Page_33">-33-</a></span> rendes, közönséges pávával cserélte fel:
„Ohó, hiszen a Manusek reális ember“.</p>
<p>Apránként visszaszállingóztak a hívek, úgy hogy a következő nyár
együtt találta az egész tavalyi frequentiát az eperfák alatt,
kivévén Druzsba tanárt. Hiszen csak éppen olyan jó világ volt ott,
mint azelőtt! Sőt a kiszolgálat még jobb lett, mert Manusek a mézes
hónapok után egészen a vendégeknek szentelte magát. Mindig volt
valami különlegessége; százesztendős szilvórium Szerémből, remek
folyékony túrója Liptóból, fölséges illatú dalmát taplója, amivel
„gratis“ kedveskedett nekik. Némelykor „bolét“ csinált szamócából
és vörös borból és sorba öntögette kancsóból az érdemesek poharába.
De iszen illedelmes, szeretetreméltó ember volt Manusek. Látszik,
hogy az udvarnál volt. Budai szokás szerint egyszer napjában
körülhordozta a burnótszelencéjét is, melyet a király arcképe
ékesített, megkínálta a vendégeket s egy alkalommal tréfásan
megjegyezte:</p>
<p>– Jobb, ha mi tubákolunk, mintha a király tubákol. Ámbár ha a
király tubákol, mindig mi, alattvalók prüszkölünk.</p>
<p>Ez a mondása szárnyra kelt és egyszerre megejtette,
megmelegítette a hidegeket. Manusek forradalmi lélek, a mi
vérünkből való vér. Az nap este némelyek per-tu lettek vele.
<span class="pagenum"><a name="Page_34" id=
"Page_34">-34-</a></span></p>
<p>Mint pajtás meg éppen páratlan volt, gavallér és pazar, mint egy
Esterházy, valamint szolgálatkész, mint egy Mungo. Ma én fizetek,
barátaim, engedjétek meg. Azaz, hogy ma senki se fizet. Sipsirica
szívecském, hozz fel egynehányat azokból a homokba ásott
palackokból!</p>
<p>Kétszer-háromszor is előfordult hetenként, hogy begurult egy kis
parázs dinom-dánomba s egyszer még a cigányt is oda hozatta az
„Arany Szarvas“-ból a kis szolgáló, Kati által, aki ezért az
útjáért egy ezüst hatost kapott Manusektől és egy pofont az
asszonytól, a „Manusovká“-tól.</p>
<p>– Húzz egy betyárnótát, móré! Azt, hogy „Korcsmárosné citronyos
bort adjék kend!“ De igazán is, bort ide, Franciska, bort ide a
barátaimnak!</p>
<p>– Ne okoskodj, Vince, ne okoskodj – csillapította az asszony, –
eleget ittál, nem adok többet. Aludni akarok az éjjel, Vince!</p>
<p>– Míg tele a pince, fénylik a Vince, – kurjantá Manusek,
megfordítván a gazdák szokásos példabeszédét. – Adj bort,
Franciska, megfizetem, úgy mint más, – s kivágott az asztalra egy
szép zöldhasú forintost. Ha, ha, ha. Kár, hogy te nem iszol,
Franciska. Becsületemre mondom, nagy kár. Pedig szeretlek, mert
kénytelen is vagyok vele. De mi hasznom is lenne belőle, ha nem
szeretnélek? Ennélfogva <span class="pagenum"><a name="Page_35" id=
"Page_35">-35-</a></span> szeretlek, Franciska és felette sajnálom,
hogy a természetünk nem egyezik. Hogy nem iszol. Mert akkor mi is
úgy tennénk, mint az egyszeri korcsmárosék. Ha én innám, én
fizetném meg neked a bor árát, ha te innál, te fizetnéd meg nekem a
bor árát és így mindig nyugodt lenne a lelkiismeretünk, hogy csak
az üzletet támogatjuk.</p>
<p>Szóval jó, víg „spéci“ volt, aki díszt és népszerűséget hozott a
„Pává“-nak. A „Páva“ most élte aranykorát. Mert más részről a
sipsirica szórt rá fényt, aki megtelt vállban egy kicsit, de
amellett nyúlánk és harmatos maradt. Lássa meg az ember, mi lesz a
kis gubóból! Egy-két vonáson ide-oda igazított valamit az utolsó
hat-nyolc hónap, – nagy piktor az idő – s a kecses, takaros
leánykából rendkívüli szépség lett. Nem mehetett el anélkül az
emberek közt, hogy minden szem meg ne akadjon rajta. „Mintha egy
szarvas menne végig a Mályva-utcán“ – mondták a szomszédasszonyok,
akik pedig talán soha sem láttak a Mályva-utcán eleven szarvast
végig menni.</p>
<p>De nemcsak a vénasszonyoknak tűnt fel a sipsirica, sápadt kamasz
diákok kezdtek a „Pává“-nál mutatkozni. Nem volt elég pénzük,
keveset fogyasztottak és éppenséggel meg nem híztak, hanem inkább a
szemeiket hízlalták, azért a nehány krajcárért, amibe a fröcs
került. <span class="pagenum"><a name="Page_36" id=
"Page_36">-36-</a></span></p>
<p>Druzsba professzor úr ezekben az időkben csodálatos járványt
fedezett fel a nebulók közt éppen a nyolcadik osztályban. Az egész
klasszison kiütött a versírási düh, minden betegség közt a
legrettenetesebb. A szív mint a megdagadt folyam, kiárad és elönti
a fejet rímekkel. A fej annyira tele lesz velök, hogy semmi egyéb
földi portéka, se latin nyelv, se görög nyelv, se történelem, se
számtan bele nem gyömöszölhető.</p>
<p>Druzsba tanár úr több ilyen verset elkonfiskált; egytől-egyig
szerelmes versek voltak: „Ideálomhoz“, „Ő hozzá“, „J. J.“ és több
efajta címek alatt. No hát semmi az, mosolygott a tanár úr
szomorúan. Az vessen követ rájok, aki nem ludas. Hiszen ő is
vágyott a „tepedt szőlő“ után. (Hm, a darázs is azt szereti.) Szíve
fájdalmasan dobbant meg, amint a visszaemlékezés édes mézében
megmártogatta. Rá se akart többé gondolni. Hanem ezek az átkozott
versek! Olvasta, olvasta s egyszerre fejéhez kapott. Hm, hm, ez
mégis furcsa. Majd minden versben egyforma rím fordult elő:
„sóhajtana–Johanna“, „tana–Johanna“, „rohanna–Johanna.“</p>
<p>– Az ördögbe is! – kiáltott fel Druzsba úr, a nagy feltalálók
pathoszával. – Ez a sipsirica lesz, a keresztleányom. Hej,
pedellus, pedellus! (A pedellus belépett.) Mondja csak <span class=
"pagenum"><a name="Page_37" id="Page_37">-37-</a></span> Kutorai,
nem tapasztalt ön az utóbbi időben valami különös dolgot?</p>
<p>– Különös dolgot? – tünődött Kutorai, egy hiúz szemű, sovány,
mintegy harminc éves emberke, nagy ádámcsutkával a gégéjén.</p>
<p>– Valami olyan különös dolgot, ami önt megbotránkoztatja.</p>
<p>– De igenis, tanár úr.</p>
<p>– És mi az, édes Kutorai? – kérdé megfeszült érdeklődéssel.</p>
<p>– Nem tudom, megmondjam-e? – habozott a pedellus.</p>
<p>– Kötelessége, édes barátom, kötelessége.</p>
<p>– Egy zwikkert találtam a minap otthon a lakásomon az éjjeli
szekrényen. Kérdeztem a feleségemtől, kié a zwikker? Azt mondja,
hogy nem tudja.</p>
<p>Druzsba tanár úr a fejét rázta.</p>
<p>– Nem ez, nem ez, de azért csak folytassa, kedves Kutorai.
Meghallgatom önt.</p>
<p>– Másnap feljövök a gimnáziumba és hallom Lermer tanár urat
panaszkodni, hogy elhagyta valahol a zwikkerjét. Hazamegyek délre
és kérdezem a feleségemtől, nem járt-e nálunk Lermer tanár úr? A
feleségem rám támad: hogy mit keresne nálunk Lermer tanár úr? A
következő reggel aztán magamhoz veszem a zwikkert és megmutatom
Lermer tanár <span class="pagenum"><a name="Page_38" id=
"Page_38">-38-</a></span> úrnak, mire Lermer tanár úr felkiált:
„Nini, az én zwikkerem“. Hát nem tudom azóta, mit gondoljak.
Megfoghatatlan dolog!</p>
<p>– Majd kombinálok és meditálok fölötte – nyugtatá meg Druzsba úr
jószívűen, – de most egyelőre a tanulókról van szó. Nem járnak ezek
a paniperdák valami korcsmába, teszem azt a „Pává“-hoz?</p>
<p>– De bizony éppen csak oda járnak, – felelte a pedellus. –
Láttam egyiket-másikat kijönni és bemenni.</p>
<p>– No és miért nem jelentette fel?</p>
<p>– Mert azt gondoltam, hogy a tanár urat keresik, vagy az
engedelméből mennek oda, tudva azt, hogy oda tetszik járni
étkezni.</p>
<p>– Ah, Kutorai, Kutorai – kiáltott fel Druzsba úr bánatos
fuvolahangon. – Mily tévedésben van ön! Én nem járok a „Pává“-ba
többé.</p>
<p>– Én azt nem tudhattam, – mentegetőzik a kis pedellus.</p>
<p>– Persze, persze, ön nem tehet magának szemrehányást. De én ad
personam élénk lelkiismereti furdalást érzek. Mert ha én odajárnék,
akkor a tanulók nem mernének odajárni. S ha ők nem mernének
odajárni, akkor nem írnának verseket, de tanulnának. A kötelesség
hív és én nem fogok kitérni a kötelesség elől. A kötelesség hív és
én megyek. Félre lököm a <span class="pagenum"><a name="Page_39"
id="Page_39">-39-</a></span> kevélységet és megteszem, ő értük, a
tanítványokért. Itt vagyok, Druzsba vagyok. S egy Druzsba nem tehet
másként… Elmehet, kedves Kutorai!</p>
<p>Druzsba úr ereiben fölpezsdült a vér, nem adta egy vaklóért,
hogy ürügyet talált a „Pává“-ba mehetni s hogy ennek a szívbeli
gyengeségnek a neve: férfias kötelesség. Megborotválkozott,
kipödörte bajuszát, megkefélkezett mindjárt ebéd után és magához
vévén a versezeteket, megindult a Mályva-utca felé.</p>
<p>Útközben betért a „Wrabe et Comp.“ ékszerkereskedésbe, hol egy
aranynyal befuttatott ezüst malacot vásárolt, részint
kiengesztelésül, részint, hogy a mamának is vigyen valamit. Re bene
gesta poroszkált a selyem papirba takargatott jou-jouval, midőn
Mliniczkyvel találkozott, aki csibukját lóbázva, a sarkon levő
„Félhold“ kávéházba igyekezett Tibuly fiskálissal, a rendes
délutáni feketére.</p>
<p>Mliniczky úr megállította: – Hollá Druzsba! Hova megy erre,
Druzsba, ahol a madár se járja?</p>
<p>– Találják ki! – szólt Druzsba rejtélyesen, de miután látta,
hogy nem találgatják, maga vallotta be, hogy a „Pává“-ba megy.</p>
<p>– Ilyenkor? – csodálkozott a fiskális.</p>
<p>– Szándékosan megyek ilyenkor, mikor még a „Pává“-ban senki
sincs. Mint professzor <span class="pagenum"><a name="Page_40" id=
"Page_40">-40-</a></span> és mint keresztapa megyek oda kettős
minőségben.</p>
<p>S elmesélte a történteket, hogy a diákok odajárnak s verseket
írnak a sipsiricához.</p>
<p>– Jó théma vershez, – bólintgatott Mliniczky, – subtilis, mint
egy liliom.</p>
<p>– Ha selyemviganót viselne, király leányának is beillenék, –
licitált a fiskális. – Sokszor boszankodom az anyja fösvénységén,
hogy nem öltözteti szebben.</p>
<p>– Mit? Nem öltözteti? – pattant fel Mliniczky. – Egy ilyen
anyához ne tessék nyúlni. Hogy nem öltözteti? Isten se szebben a
plántáit, a tulipánokat és violákat. Hiszen olyan selyem ruhában
volt egy párszor, hogy Worth se nem tudja varrni különbet.</p>
<p>– No, én még soha se láttam rajta perkál szoknyánál egyebet,
pedig ott dangubálok sülve-főve egész héten, a csütörtököt kivéve,
amikor napibiztos vagyok a takarékpénztárnál.</p>
<p>– Bah, ha jól emlékszem, éppen csütörtökön volt selyemben. Mi
van ma? Szombat. Igen, igen, csütörtökön. És a múlt héten is…
lássuk csak? Szombaton nem volt otthon, pénteken eső esett. Úgy
van, úgy, a múlt héten is csütörtökön volt rajta egy májszínű
selyem ruha. Úgy látszik, spektabilis, hogy csak maga elől
bujkálják azok a selyem szoknyák. Hogy mindig csak csütörtökön. De
mi az ördög jut <span class="pagenum"><a name="Page_41" id=
"Page_41">-41-</a></span> eszembe? (Mliniczky a homlokára ütött).
Hm. hm. Tu je volacso. (Itt van valami.)</p>
<p>Kritikus pillanatban mindig tótul gondolkozott és morgott
Mliniczky úr.</p>
<p>Nagy fejcsóválások között oldalgott el a „Félhold“ felé, még
kezet is elfelejtett nyújtani Druzsbának, aki elbúcsúzván az
ügyvédtől, egyenest befordult a kacskaringós Mályva-utcába.</p>
<p>A „Három angyalhoz“ címzett patikánál, ahol az utca megtörik,
meglassítá lépteit, hogy kigondolja útközben, miként fogja
eljövetelét előadni, nehogy megalázkodást lásson benne az asszony,
nehogy a szerelem által összetört lélek puhaságát tegye a
„Pává“-ban közszemlére. „Méltóság, Druzsba – így szólott önmagához
– ne feledd el, hogy ki vagy“ s ezzel gondolatokba merülve,
lehorgasztott fejjel lépegetett a nevezetes helyszín felé. Mikoron
pedig felütötte a fejét, meghökkenve látta messziről, hogy a „Páva“
előtt nagy népcsődület van; asszonyok, férfiak és suhancok verődtek
össze, nevetgélnek, zsibongnak és kíváncsian nézegetnek be a
kapurácson.</p>
<p>Meggyorsítá lépteit, sőt ha nem lett volna Druzsba, még talán
futott volna is. A népek egy része széledni kezdett már, egy pár
asszony jött vele szemben, akik kacagva tárgyalták az esetet. Talán
még sem szerencsétlenség, – <span class="pagenum"><a name="Page_42"
id="Page_42">-42-</a></span> gondolta és nagy kő esett le szívéről.
Az asszonyok között az egyik köszönt is.</p>
<p>– Dícsértessék a Jézus Krisztus, tanár úr!</p>
<p>– Mindörökké, Kutorainé asszony. Mi történik ott?</p>
<p>Csinos, gömbölyű arcú, bogár szemű asszonyka vált ki a sorból,
megnyálazta újjait és megigazgatta, lesímítá velök koromfekete
haját előbb, csak azután felelt:</p>
<p>– Ott bizony nagy parádé történik. A Páváné kihajigálja az urát
az utcára.</p>
<p>Druzsba úr megdermedt a csodálatos hír hallatára.</p>
<p>– Lehetséges ez? – mondá tágra nyílott szemeit Kutorainéra
szegezve. – Ismételje, kérem, még egyszer.</p>
<p>– Elkergeti az urát. Hát mi van abban? Az övé a ház, meg az
üzlet. Asszony az a talpán.</p>
<p>A tudós férfiúnak úgy tetszett, mintha rózsavízzel locsolgatnák,
de azért meg volt lepetve.</p>
<p>– És hát mi az oka, nem tudja?</p>
<p>– Hogy mi az oka? – kérdé Kutorainé csintalanul, kackiásan
ringatva magát a csípőin, melyek rugókra látszottak járni és eszébe
juttatták Druzsba úrnak a Lermer tanár zwikkerjét, mely szintén
ilyen hajlékony szerkezeten mozog. – Hát lelkem, tekintetes tanár
<span class="pagenum"><a name="Page_43" id=
"Page_43">-43-</a></span> úr, mi szokott az ilyennek oka lenni? Ők
ugyan mindenfélét kiabálnak egymásra, de az igazi oka csak az
lehet, hogy vagy az úr unta meg az asszonyt, vagy az asszony unta
meg az urát.</p>
<p>– Köszönöm, asszonyság, a felvilágosításokat, melyek bizonyára
közel érintik a valódi tényálladék határait… bizonyára.</p>
<p>Biccentett a fejével, egy-két lépést tett előre és megállt,
habozva afölött, illő-e ott ilyenkor megjelenni. Nem. Semmi esetre
sem. A családi élet szentélyébe nem szabad behatolni. Ezt még a
riporterek is hangoztatják, bár megcselekszik. Egy Druzsba azonban
nem tehet ilyet. Tehát nem megy be a „Pává“-ba. Már most aztán vagy
visszafordul, vagy beáll a bámészkodók közé. Kétségtelen, hogy egy
igazi gentleman előtt a visszavonulás eszméje a rokonszenvesebb és
így rokonszenvesebb Druzsba úr előtt is, a csőcselékhez való
csatlakozás ellenben undorító. Druzsba úr visszafordult nagy
léleknyugalommal, de a Mályva-utcán erről a részről is kellemetlen,
sőt elijesztő látvány tárult eléje. Hajtsárok ökörcsordát tereltek
erre felé. Csattogtak az ostorokkal, az állatok bőgtek és
rendetlenül jöttek, nagy fejeiket megszegve, melyeken rettentő
villaszarvak ágaskodtak.</p>
<p>A rémület fogta el. Meglehet, belső furdalást érzett gyöngéd
lelke e szegény oktalan állatokkal <span class="pagenum"><a name=
"Page_44" id="Page_44">-44-</a></span> szemben, kiket annyiszor
lealacsonyított, midőn tanítványait ökröknek nevezte, vagy csak
egyszerű gyávaság volt, elég az hozzá, megváltoztatta útja irányát,
megfordult újra és az utca túlsó oldalára lépegetett át, hogy ha
elmegy a „Páva“ előtt, a szájtátó tömeget, mely a botrányon
mulatott, lehetőleg elkerülje, füleit azonban nem dughatta be
gyapottal (mert nem is volt nála gyapot), úgy, hogy mégis hallott a
csoportosulásból némely értelmetlen és különös megjegyzéseket.</p>
<p>– Milyen patália! Azért a kis békáért, a kis szolgálóért.</p>
<p>– Pénzen vett szerelemnek ecet az alja.</p>
<p>– Kutya egy asszony!</p>
<p>– És mafla egy zsandár!</p>
<p>– Hát mi történt?</p>
<p>– Az Isten tudja. Nyilván a kis szolgáló okozta, mert ott bőg a
baromfiólnál. Azaz a zsandár okozta.</p>
<p>– Azaz, hogy az asszony okozta, aki észrevett valamit.</p>
<p>– Hah, nini, csirkék és kacsák! Uccú, gyerekek, fogjatok
belőlük.</p>
<p>Dulakodás közben nyilván fölfordult odabent az udvaron a borító
kosár s a hízlalásban levő baromfiak, átbújván a kerítés lécei
közt, elindultak világot próbálni.</p>
<p>A zsandár úr foga is csirkére vásott. <span class=
"pagenum"><a name="Page_45" id="Page_45">-45-</a></span></p>
<p>– Csinos a fruska.</p>
<p>– Maradt volna a párja mellett. Úgy kell neki. Tudta ő azt
nagyon jól, hogy vén csontokból szokás jó levest főzni.</p>
<p>– Látták, hogy vágta képéhez a jegygyűrűt?</p>
<p>Füleit be nem dughatta Druzsba úr, de a szemére se tehetett
ellenzőket, pedig azok okosan vannak kigondolva a lovak
kantárjaira. Önkénytelenül áttévedt tekintete a sorompós kerítésen
a „Páva“ udvarára és éppen eleget látott, hogy soha többé el ne
feledje a sajnálatos spektákulumot.</p>
<p>Mária szent szűzecske… az asztalok, székek, mind egy rakásra
voltak hordva az udvaron, mögöttük a Herkules, ki barrikádokat
épített belőlük s azok mögül, mint valami bevehetetlen erősségből,
hadonászott, lármázott és alkudozott. A két szakácsné, az egyik
piszkafával, a másik egy meszelő rúddal igyekezett hozzáférni. E
közben meg-megmutatkozott az ajtóban a Páváné alakja, kosztros
hajjal, felgyűrt újjakkal, furiaszerűen, amint egy nadrágot
hajított ki az udvarra, majd egy inget, majd egy csizmát, majd
néhány pipaszárat.</p>
<p>– Nesze a cafatod, te cudar – rikácsolá. – Mars ki a házamból,
mars ki az udvaromból! Üssétek a kutyát, ahol éritek! Mártha,
Zsuska! <span class="pagenum"><a name="Page_46" id=
"Page_46">-46-</a></span></p>
<p>Bíztatta a két harcias szakácsnét, kik oda-odaugrottak, de a
Herkules egy széket forgatott maga körül, mintha legyező volna és
emiatt sérthetetlen volt. Eközben azonban diplomáciai alkudozásokat
folytatott az asszonyával.</p>
<p>– Adj haladékot, Franciska, ne okoskodj. Igérem, hogy elmegyek,
de nem most szégyenszemre, az összeszaladt népek előtt. Elmegyek az
est sötétjében, Franciska, szépszerivel. Belátom, hogy nem élhetünk
együtt, de várd meg az estét, Franciska!</p>
<p>– Egy percig se, egy percig se, – lihegte az asszony és újra
beszaladt, meg előrohant.</p>
<p>A künn lévő szájtátók röhögtek.</p>
<p>– A zsandár tudja a csíziót. Estig kér halasztást. Persze. Este
minden asszony békülékeny. A kígyó is megszűnik mozogni naplemente
után.</p>
<p>Druzsba úr lábai a földbe gyökereztek, szeretett volna tovább
menni, de nem lehetett, mintha bénulás érte volna. Minden táncolt
és forgott vele, nemcsak az egész udvar, a künn álló népség, de még
a szomszéd házak is, melyeknek egyikén ácsok csinálták a
zsindelytetőt. De azért mindent látott, mindent hallott, mintha
egyszerre meghatványozódtak volna halló és látó érzékei. Látta
sipsiricát is, ki a muskátlis udvari ablakon kihajolva nézte a nagy
és mulatságos „jelenetet“. <span class="pagenum"><a name="Page_47"
id="Page_47">-47-</a></span></p>
<p>A zsandár is észrevette sipsiricát.</p>
<p>– Látod, hogy bánik velem az anyád – szólt hozzá panaszkodva. –
Nincs szíve neki, nincs szíve. Tégedet is el fog adni. Hidd meg,
hogy el fog adni, én tudom azt.</p>
<p>Sipsirica behúzta a fejét és haragosan csapta be az ablakot s
azután elkezdett zongorázni: „Szeretnék szántani“. (No, még csak ez
kellett ehhez a nagy chaoshoz.)</p>
<p>– Hogy affektál a kisasszony, – szóltak odakünn gúnyosan.</p>
<p>Eközben újra kirohant a korcsmárosné, még egy mellényt talált
valahol, azt hajította ki a küszöbről, úgy röpült a levegőben, mint
valami denevér.</p>
<p>– Hát mégis itt vagy? – kiáltja. – Hát mégse viszed el a
cókmókodat? No, megállj! Szaladj be csak Zsuzsa és hozz ki egy
fazék forró lúgot!</p>
<p>De már ennek fele se tréfa. Az ács a szomszédház fedeléről
leszólt barátságosan:</p>
<p>– Most légy okos, Domokos!</p>
<p>Zsuzsa beszaladt a lúgért, Manusek Vince tekintete pedig végre
mégis a kapuajtót kezdte keresni.</p>
<p>– Pukkadj meg, sárkány, – hörgé – elmegyek, de megkeserülöd.</p>
<p>Kár, hogy éppen ebben a pillanatban ért a „Pává“-hoz az
ökörcsorda és a publikum <span class="pagenum"><a name="Page_48"
id="Page_48">-48-</a></span> anélkül, hogy a végrendeletet látta
volna szétrebbent; gyermekek, asszonyok sikítva menekültek előle
(nincs teljes élvezet a világon) – maga Druzsba úr is elinalt, még
pedig ugyancsak szaporán szedve a lábait, míg csak a Boróka-utcába
be nem hajlott. Onnan aztán a Szeleczky-féle park kerítése mellett
egyenesen haza pályázott, hol is levetkőzött, lefeküdt, üvegeket
melegíttetett a lábára, a hasára pedig egy forró pléhfödőt rakott.
Arról panaszkodott a gazdasszonyának, hogy beteg és azzal az
üzenettel küldte el a direktorhoz, hogy holnap nem tart
előadást.</p>
<p>Mindez azonban egy csöppet se változtatott se a világ forgásán,
sem pedig a város képén. Csak minden úgy volt ezentúl is, mint
máskor. A nap sütött és a Mályva-utca akácfái csak úgy illatoztak,
mint tegnap, a verebek csiripeltek az ágak közt, a „Páva“ asztalai
rendben állottak a helyükön, a konyhából pompás pecsenyeszag
párolgott ki s a pajkos szél ingerkedve vitte fel a zsindelyező
ácsok orrához.</p>
<p>A szokott időben beszállingóztak a törzsvendégek, Páváné vídáman
sürgött-forgott körülöttük ropogós szoknyáiban, a szokott
mosolyával ajkai körül. A sipsirica a zongora billentyűit nyaggatta
odabent, és semmi jel se mutatta a kora délutáni háborút. Csak a
papagály <span class="pagenum"><a name="Page_49" id=
"Page_49">-49-</a></span> kalitkája állt üresen. Ha hadi bulletinek
jelennének meg az ilyen háborúkról, akkor a mostani így szólna:
„Egy sebesült és egy halott“. A sebesült Druzsba Tivadar úr volt, a
halott a papagály. Manusekné a csata ádáz hevében megfogta a
papagályt, kicsavarta a nyakát és utána dobta az akkor már menekülő
Manuseknek az utcára. Az utcai gyerekek megtalálták a házassági
viszálykodás áldozatát, megkopasztották szép zöld és piros tollait,
fölékesítvén velök a kalapjaikat.</p>
<p>A vendégek nagyrészt már tudták a történteket s bizalmas
suttogással sajnálkoztak a Manusek sorsán. Egyik-másik
maliciózusabb meg is kérdezte:</p>
<p>– Vince barátunk nincs itthon?</p>
<p>Manusekné talán éppen ezt várta; nem akart a dologból titkot
csinálni.</p>
<p>– Nincs, nincs, – pergett a nyelve – elpályázott.</p>
<p>Közelebb lépett egy-egy asztalhoz, meghalkítván hangját,
csipőjére rakta kezeit és folytatá a bizalmas közléseket:</p>
<p>– Kiadtam neki az obsitot. Fel is út, alá is út. Nem hozzánk
való ember. Hadd menjen, amerre a két szeme lát.</p>
<p>A „törzsek“ mohón nyelték szavait. Egy-egy sajnálkozó hang ki is
csúszott imitt-amott.</p>
<p>– Ejnye, ejnye, szegény Vince! <span class="pagenum"><a name=
"Page_50" id="Page_50">-50-</a></span></p>
<p>– Hát igen, szegény ember, – vette föl a szót az asszony. –
Hiszen én is sajnálom. Hiszen nem volt rossz ember és magamnak is
fáj, tessék elhinni. De én anya vagyok. Mindenek fölött csak anya,
aki leányának él. Szívvemnek minden lüktetése az övé, a sipsiricáé.
Engem boldoggá tett Manusek, mit tagadnám? De a leányom jövője
veszélyeztetve van. Mindent elhordott, elpusztított és egy
szalmaszálat nem tett keresztbe. Az a csöp hozomány, amit a
leányomnak összekuporgattam, fogyott, olvadt, mint a vaj a királyi
lakájok tenyerén. Egy ingyenélő a háznál, egy pusztító moly. Nem,
ez nem mehet tovább így. A feleség elnézte volna, mert én szerettem
Manuseket (gyöngén elpirult és lesütötte szelid tűzű szemeit), de
az anya föllázadt. És semmi kétség, hogy az anyának kellett
győznie. Eltávolítottam őt, mert nincs jogom boldognak lenni, ha az
a leányom jövőjébe kerülne. Megerősítettem lelkemet és útnak
bocsátottam Manuseket. Az emberek mondhatnak, ami nekik tetszik, de
Isten javamra fogja följegyezni.</p>
<p>Keresztbe tette mellén a kezeit s egy pár könnycsepp csordult ki
könnytömlőiből és végig folyt arcán.</p>
<p>A törzsvendégek látható részvéttel foglalkoztak saját
gondolatukkal, de Mliniczky érzelmei kitörtek a napvilágra.
<span class="pagenum"><a name="Page_51" id=
"Page_51">-51-</a></span></p>
<p>– Ah, milyen anya, milyen anya! Soha nem ilyesmit láttam. Már
elevenen érdemelne gloriollát övé feje körül.</p>
<p>S pengetni kezdte a tervet, hogy egy ilyen gloriollával szeretné
a saját költségén lefestetni s a nevenapjára ajándékba neki adni.
Hé, nincs itt valahol egy kalendáriom, hogy megnéznénk, mikor van
Franciska-nap?</p>
<p>Minthogy nem volt kalendáriom kéznél, nem nézték meg és a szép
ajándékozási terv megint elesett, mint Mliniczky egyéb ajándékozási
tervei, melyek azonban a maguk helyén így elméletben is elegendő
hatást csináltak.</p>
<p class="center">*</p>
<p>Druzsba tanár úr nem sokára visszatért a „Pává“-ba, de nem a
tavalyi szemével. Jahodovska most is csinos volt és takaros, de a
poétikus zománc lehámlott róla. Szepegve gondolt arra, ha ő lett
volna Manusek Vince bőrében azon a végzetes délutánon.</p>
<p>Egy filozóf magaslatáról nézte ezentúl az eseményeket. De vannak
is ilyen helyen események? Csekélységek, ostobaságok. Kovik oda dob
egy-egy közérdekű thémát talány alakjában:</p>
<p>Hogy lehet olyan mesterség, amelyet elfelejt valaki, ha tanulja?
Mindenki tudja, ha nem tanulja és senki sem tudja, ha tanulja. A
hentesekről van szó, akik nem tudnak jó hurkát <span class=
"pagenum"><a name="Page_52" id="Page_52">-52-</a></span> és
kolbászt csinálni, holott más mindenki tud. Ugyanez áll a főzésre.
Minden parasztasszony pompásan főz, ha akar, de a szakácsok közül
csak minden ezredik tud jól főzni.</p>
<p>Erről foly a disputa napokig, az éneklő kanonok az asztalra
csap:</p>
<p>– Micsoda rettenetes rejtély! Milyen logikaellenes dolog és
mégis színvalóság! Meg lehet ebbe bolondulni.</p>
<p>Egy másik alkalommal Mliniczky úr talált fel különös
megfigyelést.</p>
<p>– Furcsa, hogy a sipsirica mindig akkor öltözik fel
comtesse-nek, mikor az elegáns öreg úr megjelenik, egyéb napokon
csinos budai fruska, de csütörtökön mindig vakító
grófkisasszony.</p>
<p>– Hm, hm. Lehetséges-e, hogy összefüggés legyen a dolgok
között?</p>
<p>A Péter-Pál napját követő pénteken Tibuly Gáspár nagy hírt
hozott a takarékpénztárból és csak súgva mondta el a bizalmas
embereinek, de azért mégis elterjedt.</p>
<p>– Utcunqe a Páva. Finom madár a páva. Aranyat tojik. Jahodovsky
tízezer forintot tett be tegnapelőtt a mi takarékpénztárunknál
könyvecskére.</p>
<p>Tízezer forintot! Egyszerre! Hogy lehet az? Hol vett volna annyi
pénzt? S miért tartotta volna otthon, míg annyira gyűlt? Nem,
<span class="pagenum"><a name="Page_53" id=
"Page_53">-53-</a></span> az lehetetlen, hogy az üzleten szerezte
volna. Vagy örökölt valahol, de kitől? Vagy eladott valamit, de
mit?</p>
<p>Druzsba úr is meghallotta és motoszkált is a fejében egy-két nap
a könyvecske. Lopva meg-meg nézegette Jahodovskyt és azt találta,
hogy csodálatos szép és nemes homloka van. Egyébként megutálta,
kárhoztatta, de a homloka… teringette, a homloka…</p>
<p>Azelőtt fel se tünt neki ez a pont, a haja, a dióbarna szeme
tetszett, a pihés hervatag arcbőre, de ez már mind a burgzsandáré
volt. Hanem a homlokot, azt nem vette észre a burgzsandár, hogy
miért ne vette volna észre, arra nem volt semmi kézzel fogható
bizonyítéka Druzsba úrnak, önkényes föltevésen alapult, de ő
megelégedett vele és úgy tekintette a homlokot, mint a saját
fölfedezését; mikor a rózsához tapadt bogár lecsúszik a sziromról
és egy másik szirmon akad fel, azt hiszi a bolond, hogy ez egy
másik rózsa.</p>
<p>Druzsba úr majdnem azt kezdte hinni, hogy egy másik Jahodovskyt
talált, de azért tartózkodó maradt, tele kételylyel, habozással és
soha se kezdett Jahodovskyval beszélgetést, úgy mint
annakelőtte.</p>
<p>Egy napon azonban, mikor már körülbelül négy-öt nap óta nem
látták a sipsiricát és Jahodovsky személyesen hozta el neki a
rántott <span class="pagenum"><a name="Page_54" id=
"Page_54">-54-</a></span> harcsát, akaratlanul hangosan fejezte ki
gondolatát.</p>
<p>– Ejnye, no, hol van a kis Johanka, hogy nem látjuk? Talán
beteg?</p>
<p>Erős szemöldeit összehúzta Jahodovsky, s szemeit, melyeknek
élénk fénye lágy tompaságba ment át, fürkészőn mélyeszté a Druzsba
úr szelid, szinte szomorú arcába, aztán hanyagul, lustán mutatott a
kiterjesztett karjával magasan a kormos fedelű házak fölé,
északra.</p>
<p>– Ott van már Johanka, – s lassú mosolygás látszott átverődni
megrezgő ajkain. – Elvitte a nénije Krakkóba… Az én Ludmilla
testvér néném. Gyermektelen asszony és jómódú, – tette hozzá
magyarázólag és elpirult. (Restelte talán, hogy kapzsiságot árult
el szavaival.) – És hadd mulasson a gyermek – folytatá – hadd
mulasson és lásson egy kis világot, mert ön is mondta, Druzsba
komám uram, hogy tavaszszal kell a cseresznyét megízlelni mikor még
nincs benne pondró…</p>
<p>– Mikor még nem látja benne a pondrót – ismétlé és egyszersmind
kiigazítá Druzsba úr, miközben behunyta a szürke szemeit és csak
úgy találomra szállítá villájával a harcsa kockára vágott részeit a
szája felé. (Ezt az útat ismeri az ember legjobban.)</p>
<p>Druzsba úr mellett egy üres szék volt, Jahodovsky leült egy
pillanatra s karját hanyagul <span class="pagenum"><a name=
"Page_55" id="Page_55">-55-</a></span> úgy fektette végig az
asztalon, hogy a Druzsba úr balkarja alatta maradt s nem lett volna
illendő dolog kihúznia.</p>
<p>Bár ruhán keresztül volt, mégis melegítette a Jahodovsky karja,
mintha izzó kályhacsövet vezetnének el keze fölött és ez annyira
nem volt kellemetlen, sőt inkább kéjes, hogy a professzor úr bele
bágyadt, feje lankadtan esett le vörhenyes szakállára, letette a
villát a jobb kezéből és újjaival szórakozottan játszott az
óraláncán függő jou-jouval, az egykor Jahodovskynak vett
szerencse-malaccal…</p>
<p>– Mert lássa Druzsba úr, kedves komám uram, – folytatta
bizalmasan, meleg hangon, de kissé zürzavarosan – ilyenkor kell a
leányt piacra vinni, mikor a legfrissebb, legértékesebb, hadd
menjen, itthon úgy se csinálhat szerencsét. Ki látja itt? Minek van
itt? Hogy nekem virítson? És hogy elvirítson? Hiszen nem azért
mondom. Nem mintha le akarnám rázni a nyakamról, ezért vagy
amazért. Isten ments. Hiszen tudják, mennyire szeretem, hogy érte
élek és minden szívdobbanásom az övé. Oh! istenem, csak egyetlen
egy. És attól is el kell válni. Természet rendje. Lehull egy napon,
valakinek az ölébe. Igazán rettenetes! De az anya belátja, hogy így
van és megelőzi a végzetet, előbb tépi le kebléről gyermekét, mert
ő jobban tudja megválasztani számára a kellő pillanatot,
<span class="pagenum"><a name="Page_56" id=
"Page_56">-56-</a></span> mint a sors. (Jahodovsky szemei könybe
lábadtak.) A fán a gyümölcs ott marad, míg valaki le nem szakítja,
vagy míg a csutkája elfonnyad és magától esik le, a fa semmivel se
járul ehhez, mert nincsen esze, de egy anyának van esze…</p>
<p>– Maga kitünő anya, Jahodovsky, aki mindenre gondol – jegyzé meg
Druzsba úr, kikapcsolva az ezüstmalacot az óraláncról, (gyere csak
ki az ólból, kis malackám!) és táncoltatva azt az abroszon. – Ebben
az egyben csakugyan csodálatos. És én, ami engem illet, Jahodovsky…
én, én Jahodovsky, megteszem azt… igen is, megteszem azt… Hiszen
ért engem? Mondtam valamit, Jahodovsky?</p>
<p>– Semmit se mondott, lelkem, Druzsba úr.</p>
<p>– Hát igen is, igen is, haboztam eddig, de megteszem, beadom a
derekamat, azaz én, magam gyűjtök arra a képre, melyet Mliniczky
emlegetett, hogy mint egy szent anyát gloriollával festetjük el, mi
törzsvendégei a nevenapjára… gloriollával, Jahodovsky, ahogy szent
Veronika van, meg Borbála s több afféle jó asszonyok.</p>
<p>Jahodovsky elkacagta magát, mint aki érti a tréfát s aztán, hogy
a selymaságot egy kis csintalansággal látszassék visszatorolni,
ráütött a Druzsba úr kezére.</p>
<p>– Ej, menjen! Mit akarna még velem! <span class=
"pagenum"><a name="Page_57" id="Page_57">-57-</a></span></p>
<p>De azért a legselymesebb tekintetével simogatta meg a Druzsba úr
arcát, kinek szíve hangosan kezdett dobogni.</p>
<p>– Hagyjanak engem, nem érdemlem meg – folytatá Jahodovsky és
megszorítá a Druzsba úr megütött kezét. – Nem, nem érdemlem meg,
bár mindig jó szívvel voltam maga iránt, Druzsba úr. Oh, ha belém
látna Druzsba úr (és most már szemérmesen lesütötte a szemeit), ha
belém látna…</p>
<p>Druzsba úr elérzékenyült, jóságos szürke szemei fölött rezegni
kezdtek a pillák, minden vér a fejébe tódult, valami
megdicsőülésszerű édes érzés lankasztotta el, szólni is akart, de
sajátságos görcsös köhögési roham jött rá, mire akaratlan
kapkodással belefogózott az abroszba és lerántotta az abroszszal
együtt a tányért is, mely csörömpölve tört össze a kavicsokon.</p>
<p>– Kuc, kuc – nevetett Jahodovsky. – No, maga szeles, összetörte
a tányéromat!</p>
<p>– Ah! Jahodovsky – nyöszörögte Druzsba halkan, szaggatottan,
amint magához jött. – Önnek maradtak még tányérjai. Nemde, igenis?
De ön összetört valamit… valamit, Jahodovsky. Egyszer, de nem
mondom meg, mikor, nem mondom meg, mikép, de összetört valamit… És
az csak egy példányban volt, Jahodovsky. Csak egy példányban…
<span class="pagenum"><a name="Page_58" id=
"Page_58">-58-</a></span></p>
<p>Az ördög hozta Mliniczkyt éppen most. Kezet fogott a
szalmaözvegygyel és Druzsbával, aztán sört kért, mire fölkelt az
asszony és a dolgai után látott. Druzsba úr visszakapcsolta a
malacot a láncra, szóval az egész jelenet ott hevert most már
cserepekben, éppen mint a tányér és mint az a bizonyos összetört
valami, ami Druzsba szerint csak egy példányban volt meg. Eh, semmi
az! A gondviselés leleményes. Az összetört tányérokra kigondolta a
drótos tótokat, az összetört szívekre az újonnan fölfedezett
homlokokat.</p>
<p>Valami minden esetre készült a sors titkos műhelyének kicsiny
zúgában, valamit okvetlenül szőttek-fontak a Párkák, mert Druzsba
úr e naptól kezdve lázas buzgalommal vette kezébe a glóriás
arckép-tervet, ami felette hízelgett az eszme első megpendítőjének,
Mliniczky úrnak, ki is tíz forinttal kezdte meg az aláírásokat a
hevenyészett gyűjtőíven, mely fejedelmi bőkezűség mint a futótűz
terjedt el a vendégek közt.</p>
<p>– Sapristi, – mondá Balázs Sándor – mit ád akkor a finom illatú
öreg úr?</p>
<p>Nem ment a dolog könnyen, lassan gyűlt az összeg, de mégis
gyűlt, Druzsba úr kihúzta az embernek az utolsó garasát (el is
nevezték Vizikátor úrnak emiatt), valóságosan vadászott a
törzsvendégekre s kileste a kellő pillanatot, <span class=
"pagenum"><a name="Page_59" id="Page_59">-59-</a></span> mikor
megérezte, hogy az illetőnek pénze van (rettenetes szimatja
volt).</p>
<p>Lelkiismeretes és energikus volt, aki, ha egyszer valamit kezébe
vett, annak sikerülni kellett. Vizikátor úrnak tehát ez is
sikerült, végre biztosítva volt egy olyan összeg, hogy a piktorral,
valami Topánfalvy Győző nevűvel megalkudhatott és neki előleget
adhatott. Topánfalvy hozzá is fogott Jahodovsky megörökítéséhez –
amiből látszik, hogy Topánfalvy rendkívüli szellem lehetett,
minthogy a negyedrendű festőknél a megalkuvás és előleg fölvétele
után rendesen nem a kép következik, hanem a megrendelő boszúszomjas
dühe, melylyel az odábbállott piktort kutatja.</p>
<p>Csak egy nem sikerült Druzsbának: a rejtélyes öreg urat
megcsípni, aki csütörtökönkint járt a „Pávába“ s akinek a
zsebkendőjén Kovik kilencágú koronát látott. Pedig ő volt
praeliminálva a legnagyobb összeggel és tőle függött a ráma
szépsége. Druzsba úr átjárogatott Pestre és gusztálta a különböző
rámákat a Dorottya-utcában, nem tudta még, milyet rendelhet, minden
a finom illatú aggastyántól függött, de csütörtök múlt csütörtök
után s ő nem mutatkozott a „Pává“-ban. Kovik doktor már csúfolni
kezdte Druzsba urat.</p>
<p>– No, te hólyoghúzó izgonc, hát még se csípted meg az öreget?
<span class="pagenum"><a name="Page_60" id=
"Page_60">-60-</a></span></p>
<p>– Talán megneszelte, – mondogatta Druzsba úr, a vadász
boszúságával, aki a medvére les.</p>
<p>– Az a furcsa, – jegyzé meg a doktor – hogy azóta maradt el,
mióta sipsirica Krakkóban van.</p>
<p>– Oh, te bolond fantaszta, – förmedt rá Druzsba úr, de azért
láthatólag gondolatokba mélyedt.</p>
<p>Jahodovsky nem messze állt tőlük, beszélgetésbe merülve Tibuly
ügyvéddel, aki a válópörét vitte; mintha hallott volna valamit
ebből, boszúsan fordítá a fejét errefelé.</p>
<p>A doktor odakiáltott neki (a doktor különben is igen kellemetlen
fráter).</p>
<p>– Arról beszélgetünk, Jahodovsky, hogy miért nem jár most ide az
az öreg úr, akinek a fiakerje künn ácsorgott csütörtöki
napokon?</p>
<p>Jahodovsky vállat vont s közömbösen felelte:</p>
<p>- Az ördög tudja. A vendégek, a hajtűk és a zsebkendők, édes
doktor úr, rendesen úgy vesznek el, hogy az ember nem tudja, mikor,
hova és mi okból tüntek el. <span class="pagenum"><a name="Page_61"
id="Page_61">-61-</a></span></p>
<h3>Második rész.</h3>
<p class="center"><i>Druzsba úr jelentéséből kivett hiteles adatok
nyomán tovább viszi történetét a szerző.</i></p>
<p>Éppen a vizsgák ideje járt és a vakációknak kellett kezdődni,
mikor a gimnázium azt az értesítést vette a zólyommegyei
törvényszéktől, hogy egy Kopál Domokos nevű zólyomi ügyvéd, a
gimnázium volt tanítványa, elhalálozván, Zsám faluban fekvő
ingatlanait a gimnáziumra hagyta, – még pedig olyan módon, hogy
azok jövedelme évenként a tanárok között osztassék fel.</p>
<p>Lett öröm a tanári karban. Ej, no, derék dolog. Van hát mégis
hála a világon. Legott egy nagy konferenciát tartottak s addig is,
míg a hivatalos formalitások lefolynának, elhatározták, hogy
leküldik Druzsba urat közköltségen, miszerint megtekintvén a
hagyatékot, arról a tanári karnak kimerítő jelentést tegyen.</p>
<p><i>Kérdés:</i> Miért küldték ki éppen Druzsba urat?</p>
<p><i>Felelet:</i> Mivelhogy ő volt a földrajz tanára. És a tanári
testület minden ténye magán viseli a logika alapismérveit. A
gimnázium földeket örökölt, tehát a földrajz és természetrajz
tanára van hivatva azokról véleményt mondani.</p>
<p>Nemes kötelességtudással vállalta a megtisztelő <span class=
"pagenum"><a name="Page_62" id="Page_62">-62-</a></span>
kiküldetést s ellátván magát lepkefogó hálókkal, pléhszelencékkel a
botanizáláshoz, egy júliusi napon maga mellé vévén Kutorait,
elindult Istennek nevében a nagy útra, elbúcsúzván a „Páva“
embereitől illő módon és meghagyván a piktornak, hogy mialatt oda
lesz, addig is szorgalmasan festegesse Jahodovskyt és vigyázzon a
homlokra… különösen a homlokra.</p>
<p>Nem utazhatván egész végig vasúton, nyikorgó tót-szekereken
folytatták útjokat csinos vadregényes vidékeken, ami pompás dolog
volt, mert Druzsba úr itt-ott kiszállhatott botanizálni.</p>
<p>Tót-Pelsőcön megháltak a „New-York városához“ címzett
vendéglőben, a hajdani „Arany bogár“-ban s ott a vendéglőst
faggatta kérdéseivel:</p>
<p>– Tudja-e, hol van Zsám?</p>
<p>– Hogyne tudnám? Túl van az apamályi aklon.</p>
<p>– Ösmeri a határát?</p>
<p>– Nem, de hogy az apamályi aklon túl van, annyit határozottan
mondhatok.</p>
<p>No, az a semminél is kevesebb, gondolta magában és nem
kérdezősködött tovább a birtokról; különben is elvonta figyelmét
egy érdekes hír. Amint az útközben szedett növényeit rendezgette az
ivószoba egyik asztalán, a <span class="pagenum"><a name="Page_63"
id="Page_63">-63-</a></span> korcsmáros figyelmeztette, hogy a
Radvánszkyak útbaeső egyik kastélyában olyan virág nyílik most,
melynek száz év alatt csak egyszer szottyan kedve ehhez a
mulatsághoz; az egész környék jár a nézésére.</p>
<p>– Talán agávé, vagy aloé?</p>
<p>– Nem, – mondta a korcsmáros – másképp hívják. Az asszony tudja.
Engem nem érdekel.</p>
<p>– Ön tehát nem szereti a növényeket?</p>
<p>– Ezt az egyet, – szólt a korcsmáros, megnyomkodva a dohányt
pipájában. – A király is ezt szereti. Ő abból él, én annak
élek.</p>
<p>Nemsokára bejött a korcsmárosné és megmondta, hogy a különös
virágot <i>irupé</i>-nek nevezik.</p>
<p>– Viktoria regia, – kiáltott fel Druzsba úr élénken. – Hallja,
Kutorai? Ez aztán a szerencse! Megnézzük, Kutorai. Lesz mit
emlegetnie egész életében.</p>
<p>Reggel arra menet csakugyan megálltak a Radvánszky-kastély előtt
s engedelmet kértek megtekinteni a csodavirágot, de a kertész
boszúsan mondá, hogy volt, nincs, hétfőn virradóra ellopták a zsámi
bányamunkások, akik itt háltak meg az urasági pajta alatt;
valamelyik gazember belopózott az üvegházba, ahol éppen az utolsó
liliom volt kinyílva, letépte és elvitte. <span class=
"pagenum"><a name="Page_64" id="Page_64">-64-</a></span></p>
<p>– Kerékbe kellene törni az istentelent! – dühöngött Druzsba úr.
– Nem került még hurokra?</p>
<p>– Nem is üldöztük, hiszen a növény magától is elvirágzott volna
már éppen ma.</p>
<p>– De legalább láttuk volna.</p>
<p>– Lehet is azt látni? – szólt a kertész. – Ma sárgás-fehér,
másnap rózsaszínű, kinyílik, becsukódik, nincs abba semmi
komolyság.</p>
<p>A földesúr is előjött eközben s megértvén, miről van szó,
sajnálta, hogy hiába fáradtak, aztán hozzátette:</p>
<p>– Egyébként lélekemelő az, uraim, hogy a munkások immár virágot
lopnak Magyarországon. Érdemes volna megírni. A jólét jele ez,
uraim. Tisza kormányzásának az apotheosise. Ezelőtt
oldalszalonnákat loptak a munkások és füstölt sonkákat a
kéményekből.</p>
<p>Druzsba leverten távozott, hogy nem láthatta a ritka irupét, de
legalább megtudta, hogy bánya van Zsámban.</p>
<p>Délben valami Klinec nevű faluban etettek a korcsmában, ahol
rántottát kértek utasaink. Éppen ott dőzsölt a falusi előljáróság
is, élén a bíróval, ki azzal dicsekedett, hogy a kalapja húsz
fontot nyom. Kutorai bámulta, emelgette. Minél ócskább lett a
kalap, annál több zsír és piszok vette bele magát és annál
<span class="pagenum"><a name="Page_65" id=
"Page_65">-65-</a></span> nehezebb lett. Druzsba úr bölcsen
elmélkedék erről:</p>
<p>– Lássa, Kutorai, a közéletet példázza ennek a tótnak a kalapja.
Ösmerek nevezetes politikusokat, akik szintén a piszoktól lesznek
egyre súlyosabbak és végül egész raritásokká válnak, mint a klineci
bíró kalapja.</p>
<p>Később szóba állt a bíróval, tudakolta Zsámfalut.</p>
<p>– Nem jártam arra, – felelte a bíró – de túl van az apamályi
aklon – tette hozzá fitymáló mozdulattal.</p>
<p>– Egye meg a felvilágosítását, – fortyant fel Druzsba úr
boszúsan magyarul, Kutoraihoz intézve a szót. – Hát már éppen
semmit sem tudhatok meg erről a birtokról. Pedig égek a
kiváncsiságtól. Az ördögbe is, micsoda beszédek ezek! (Boszúsan
fordult a biróhoz.) Hát mit jelent az édes fivérke (bracsek
slatky), hogy túl van az apamályi aklon? Mert talán jelent
valamit.</p>
<p>– No, hogyne, – felelte a klineci bíró hosszú hajában
megerősítve hátúl a fésűt. – Azt tartja a közmondás, hogy az
apamályi aklon túl nem él meg többé a csuka és a mágnás.</p>
<p>– Hát ez meg mit jelent, fivérke?</p>
<p>– Azt, hogy az már hegyes világ uram, ahol pisztráng van és a
föld nem terem úgy, hogy a mágnás ott meg tudjon maradni.
<span class="pagenum"><a name="Page_66" id=
"Page_66">-66-</a></span></p>
<p>– No, köszönöm szépen. Ejnye, ejnye, Kutorai, nem ösmerte maga
azt az elhalt diákot, Kopál Domokost? Miféle volt?</p>
<p>– Ösmertem, tanár úr, magnus asinus fuit.</p>
<p>– Úgy látszik, most is valami szamárságot csinált.</p>
<p>Etetés után befogott a fuvaros, mentek, mendegéltek egész
délután gyönyörű erdők közt, csengő patakok mentén, melyeket buja
páfrányok szegélyeztek, szederinda fonta be a magyal és
kökénybokrokat. Gyík leskelődött ki a tövises iglic alul. Druzsba
mind ösmerte, a latin neveiket is tudta, sőt úgy rémlett, mintha a
füvek, fák őt is ösmernék és integetnének egymásnak: „Ni, itt megy
Druzsba Tivadar, a mi barátunk, ismerősünk, a növénytan tanára,
köszöntsük gyerekek“ és a bokrok köszöntötték, az öreg fák is
hajladoztak. Néhol behasadt a hegy s egy-egy völgy ékelődött be, a
fák félre látszottak szaladni s mint egy zöld selyemszövet terült
el a buja rét, ezer színes lepke keringőzött rajta. Messze a fák
között, az erdő szélén megjelent egy-egy szarvas vagy őz, hogy a
pataknál szomját oltsa, hanem a lovacskák dobogása, a kocsikerekek
robaja visszaijesztette.</p>
<p>Este szürkületkor egy magános házikó mellett kocogtak el. A
fuvaros hátraszólt: <span class="pagenum"><a name="Page_67" id=
"Page_67">-67-</a></span></p>
<p>– Ez volt az apamályi akol.</p>
<p>– Kend is tudja hát a közmondást?</p>
<p>– Igenis. Hogy a csuka és mágnás túl az aklon nem él meg.</p>
<p>Kietlen, kopár vidék következett most. Itt a jó útnak is
mindjárt vége lett s a kocsi csakhamar nagyot recscsent; bedűlt egy
szakadékba.</p>
<p>Csak nagynehezen kászmálódtak ki utasaik, Isten csodája, hogy
nem lett embernek, lónak baja, a kocsi azonban összetört.</p>
<p>– Úgy látszik, – mondá Kutorai – hogy az apamályi akol innenső
része nemcsak a csukának kellemetlen.</p>
<p>Druzsba úr nem volt ilyen tréfás hangulatban, a helyzet rosszul
festett, a kocsi tönkre ment, annak kovács kell, tovább menni nem
lehet; éj küszöbén, itt, Isten háta mögött, mit tevők legyenek?
Minden gyerekkori mese eszébe jutott: a detvai rablókról, a híres
Janosik hajmeresztő cselekedeteiről. Körös-körül a messzeségben
apró tüzek gyúltak ki. Megborzongott a háta. Zsiványok főzik ott
vacsorájukat.</p>
<p>De a sors nem sokáig kínozta őket, közelgő kocsizörej hangzott
az úton.</p>
<p>Éppen egy üres bricska volt. No ezt egyenesen az Isten hajította
le az égből.</p>
<p>– Hollá, kocsis, álljon meg! Hová megy? <span class=
"pagenum"><a name="Page_68" id="Page_68">-68-</a></span></p>
<p>– Zsámba.</p>
<p>(Kutorai barátom, ha ez nem Isten újja, akkor én nem vagyok
Druzsba Tivadar.)</p>
<p>– Nem vinne el bennünket? Szerencsétlenül jártunk az úton.</p>
<p>– Szívesen.</p>
<p>A kocsis nemcsak elvitte őket, hanem még segített is a tót
fuvarosnak kivontatni a szekérroncsokat és összekötözni
valahogy.</p>
<p>Druzsba úr kifizette a kárvallottat, aztán felült a pedellussal
a pompás bőrülésre s a nagy ijedelem után olyan víg és beszédes
lett, mint soha azelőtt.</p>
<p>– Kinek a kocsisa, barátom? – kérdezte menetközben.</p>
<p>– A báró Wildungen Pálé, – felelte ez.</p>
<p>– És hol lakik a báró úr!</p>
<p>– Zsámban.</p>
<p>– Ohó! – nevetett fel Druzsba úr kedélyesen. – Miféle emberek
maguk? Hát maguknál már a közmondás se igaz, hogy az apamályi aklon
túl nem él meg a mágnás?</p>
<p>– Hát nem is él meg, – felelte a kocsis hátrafordulva.</p>
<p>– Hogy, hogy? Nem azt mondta, hogy a gazdája báró?</p>
<p>– Hiszen bárónak báró, de nem folytatja.</p>
<p>– Hát mit csinál? <span class="pagenum"><a name="Page_69" id=
"Page_69">-69-</a></span></p>
<p>– A kőszénbánya igazgatója.</p>
<p>A kocsis dicsekedett, hogy az asszonyát vitte a vasúthoz, aki
Pozsonyba ment a menyecske lányához (az ám a szép asszony, ha
látnák); otthon is van kettő, de azok még csak palánták, azonfelül
egy szép legény fia van az úrnak. Érdemes megnézni, hanem iszen
nézik is azt a lányok, hogy csak úgy kopog a szívük, mint a
telegráfmasina a vasútnál.</p>
<p>Vagy egy kurta óráig mentek a kísérteties esthomályban. Egy kis
szellő fújt, a fák, melyek csodaszörnyeknek látszottak, remegve
vonaglottak és egyetlen csillag se volt, míg lent a földön, a
kopasz mezőkön az alkonyat világosszürkeségének végmaradványa
lebegett. A föld tehát világosabb volt, mint az ég, ami mindig
kísérteties hatást tesz.</p>
<p>– Hej, barátom, ösmeri a Kopál-féle birtokot?</p>
<p>– Hogyne?</p>
<p>– Jó birtok?</p>
<p>– Jó a fene, – szólt és megigazította a structollat a
kalapján.</p>
<p>– Mégis, mit érhet?</p>
<p>– Nem ér az fenét se.</p>
<p>No, szépen vagyunk, gondolta Druzsba úr, de látván, hogy ilyen
adatokkal nem boldogul, inkább a felhőkre fordítá a szót:</p>
<p>– Nem ázunk meg? <span class="pagenum"><a name="Page_70" id=
"Page_70">-70-</a></span></p>
<p>A kocsis megnézte alaposan az ég minden oldalát, aztán vállat
vont:</p>
<p>– Tudja a fene.</p>
<p>– Van-e a faluban vendéglő?</p>
<p>A kocsis fejét rázta, hogy nincs.</p>
<p>– Hát hol hálunk meg?</p>
<p>– Az én uramnál, vagy mi a fene, – felelte kevélyen.</p>
<p>A bányaigazgató szerette a vendéget, egyrészt, mert szenvedélyes
politizáló és disputáló volt, aki mindig friss embereket akart a
viaskodáshoz, másrészt, mert a vendégeket a részvénytársaságnak
számította fel, fejenként jóval drágábban, mint amennyibe neki
kerültek. A vendég mindenütt gyönyörűség Magyarországon,
Wildungenéknél még haszon is volt.</p>
<p>A direktornál tehát mindig voltak vendégek, mára is megfogta a
helybeli lutheránus papot, Salitius Sámuelt és a bányatársulat
pénztárnokát, Vőneki János nevű kun embert, aki arról volt
nevezetes, hogy egyetlen története volt a piócáról, de azt soha sem
mondhatta el teljesen, mert elbeszélés közben mindig megneheztelt a
társaságra és abba hagyta a históriát, mely ennélfogva a maga
teljes egészében elveszett az emberiségre és a tudományra. A
pénztárnok úr ugyanis foghártyagyuladásban szenvedvén fiatalabb
korában, az <span class="pagenum"><a name="Page_71" id=
"Page_71">-71-</a></span> orvos (otthon Dorozsmán) piócát rendelt
az inyhúsra. Vőneki elalélt a nagy fájdalomban és egy hirtelen
támadt köhögési roham folytán elnyelte valahogy a piócát, aki azóta
benne lakik s néha csodálatos dolgokat mível belülről, ha a
bolondéria rájön… Mikor odáig ér s mondani kezdené a nyughatatlan
állat viselt dolgait, valaki rendesen közbeszól, hogy az
lehetetlen, mert, annyi év óta vagy a pióca pusztult volna el, vagy
a pénztárnok, Vőneki úr dühbe jön s az asztalra üt: Én nem szoktam
hazudni, kikérem magamnak; mi mind a ketten élünk, ha mondom, – és
egy világért sem folytatja tovább.</p>
<p>Éppen a vacsorához akartak ülni, mikor utasaink behajtattak a
nagy, kényelmes udvarba, mely egy egész telepnek a legcsinosabb
épületéhez vezetett. A direktor vidám zajjal fogadta a
jövevényeket. Egy csöppet se látszott rátartónak vagy kevélynek,
sovány, púposhátú emberke volt, (valószínűleg azért nem folytatta a
báróságot), de szép vékony arcáról intelligencia sugárzott.</p>
<p>Druzsba úr bemutatta magát és kísérőjét, Wildungen úr viszont
bemutatta két vendégét, és délceg fiát, Wildungen György
bányamérnököt (ilyen fiatal és már végzett – csodálkozék Druzsba úr
fenhangon), megnevezte két kis leánykáját, melyek közül tizenhárom
<span class="pagenum"><a name="Page_72" id=
"Page_72">-72-</a></span> éves volt a nagyobbik és tizenegy éves a
kisebbik. Aztán egyszerre kikiáltott az ajtón.</p>
<p>– Nosza hamar, Katalin, még két terítéket!</p>
<p>A két teríték ott termett, Kutorai azonban szabódott a leülésre
nézve.</p>
<p>– Én csak pedellus vagyok, kérem alásan.</p>
<p>– Mi meg csak földalatti vakondokok vagyunk, – mondá a báró
kedvesen – kivévén a tiszteletes urat, aki ellenkezőleg égi
vakondok.</p>
<p>A vacsora remek volt, a „Pává“-nál sem lehet ilyet enni, a
hangulat kedélyes, a pap vídám anekdotákat beszélt berlini
tanulókorából, a fiatal Wildungen mulatságosan tudta produkálni a
zürichi németeket (általában pompás fiú volt a kis Wildungen),
Vőneki pedig nagyokat hörpintgetett (micsoda kellemes pocsolyát
csinál az most a piócájának) és egyre biztatgatta a többit is. Hát
iszen kocintgattak is eleget, sőt idősb Wildungen úr egy tósztot is
mondott Zsám új birtokosára, a budai gimnáziumra és annak egyik
jelenlevő képviselőjére, kifejtvén beszédében, hogy a magyar nem
boldog és hogy Tisza Kálmán nem igaz hazafi és nem igazi liberális
ember.</p>
<p>– Soha se ejtette el a liberálizmus zászlóját, – pattant fel
Salitius. <span class="pagenum"><a name="Page_73" id=
"Page_73">-73-</a></span></p>
<p>– De sokszor használta arra, hogy letörülje vele az
antiliberálisok könnyeit, – mennydörögte idősb Wildungen.</p>
<p>Druzsba úr, meghatva a tószt által, könnyekre fakadt, amit
látván Kutorai, – ki mindenben alkalmazkodni akart feljebbvalójához
– elkezdett hangosan sírni. A csöppecske kisasszonyokat, kik az
asztal végén bújtak össze, éppen csak ez a mozzanat kezdte
érdekelni s váltig kérdezgették: „Ki bántotta a bácsit?“ Druzsba
megbotránkozott és oldalba lökte haragosan: „Kutorai, ez nem illik,
ne bőgjön.“ Kutorai hebegett valamit, mentegetőzött, hogy a hazát
siratja, de Druzsba úr megint ráförmedt: „Hallgasson, maga csak
akkor sírhat, ha a tanári kar megengedi.“</p>
<p>Aztán felállt és viszonzásul a ház urára köszöntvén poharát,
ékes szavakban ecsetelte azokat a sebeket, melyekből a haza teste
vérzik, a nemzetiségi mozgalmakat, a soldateska túlkapásait, a
zsidók izmosodását. Mikor Türr Pista a lakodalmát tartotta Párisban
egy Bonaparte-leánynyal, a lakodalmán jelen volt egy előkelő zsidó
bankár is s az asztalnál arról beszéltek, hogy el kellene bánni a
zsidókkal, mire megszólalt a bankár, aki igen szellemes ember vala:
„Siessenek uraim, ha minket fel akarnak akasztani, mert ha sokáig
halogatják, nem marad kötélre való pénzük“. Egyszóval sietni
<span class="pagenum"><a name="Page_74" id=
"Page_74">-74-</a></span> kellene, de a kormány velök tart. Hisz
újabban már a szent koronát is úgy ábrázolják, hogy pájeszek lógnak
le róla. Valami láncféle kétoldalt… Majd végigment Druzsba úr az
összes kormányzati hibákon s eljutván az államadósságok
milliárdjaihoz, egy mély elmére valló fordulattal ebből meríti a
reményt jövendő fenmaradásunkra nézve, mivel – úgymond – a
hitelezők nem hagyják megsemmisülni az országot, nehogy a pénzük
odavesszen.</p>
<p>Vőneki fölrezzent bóbiskolásából s keserű hangon morgott közbe
(csak ez az egyetlen politikai közbeszólása volt):</p>
<p>– Nem kellett volna megölni Kuthen királyt.</p>
<p>A jó öreg kun még ott tartott a gravamenekben, hogy a magyarok
gonoszul bántak el a kun királylyal.</p>
<p>Alig hogy kicseréltettek a haza sorsára vonatkozó eszmék,
Druzsba úr átvitte a beszélgetést hivatalos kötelességére s a
hagyaték iránt sietett beszerezni az információkat.</p>
<p>– A birtok mintegy ötszáz hold, juh-legelőnek alkalmas, – szólt
idősebb Wildungen – egy kis zab, egy kis pohánka és krumpli
megterem benne. A földek egyre-másra megérnek holdanként
harminc-negyven forintot.</p>
<p>– Kevés, – sóhajtott fel Druzsba úr csalódottan – szörnyen
kevés. <span class="pagenum"><a name="Page_75" id=
"Page_75">-75-</a></span></p>
<p>– Úgy, de van a hagyatékhoz egy szép kastély is.</p>
<p>– Ah, igazán?</p>
<p>– Egy valóságos kis vár, – tette hozzá a tiszteletes – egy
mesebeli vár, csak éppen, hogy nem forog kacsalábon.</p>
<p>– Talán kísértetek is vannak benne? – mosolygott Druzsba úr.</p>
<p>– Egy minden esetre van, – bizonyítá a báró – de éppen nem
ijesztő, úgy-e, szent atyus?</p>
<p>S hamiskásan hunyorított Salitiusra.</p>
<p>Pedig inkább a fiát figyelte volna, aki fülig elpirult ennél a
thémánál.</p>
<p>– Én már nem vagyok se ijedős, se kisértetlátó, – mentegetőzött
a pap – én már csak vén vagyok.</p>
<p>– Ejh, a vén kos is emlékszik a sóra, kivált ha maga is Sós
(Salitius).</p>
<p>A csibukok füstje kék felhőkbe burkolta a társaságot, e
kékségből szárnya nőtt a jókedvnek s e szárnyakból hulltak ki apró
színes tollak, ötletkék, incselkedések.</p>
<p>– Messze van innen a kastély? – kérdé Druzsba úr feszült
érdeklődéssel.</p>
<p>– Egy fenyőerdőcske közepén vagy négy kilométernyire innen,
közel a mi bányánkhoz.</p>
<p>– Lakik benne valaki?</p>
<p>– Titokzatos dolog, – felelte az öreg <span class=
"pagenum"><a name="Page_76" id="Page_76">-76-</a></span> Wildungen,
szemöldjeit felhúzva. – Egy gyermekasszony vagy egy leány lakik
benne, szép, mint a tündér.</p>
<p>– Tehát be is van a kastély bútorozva?</p>
<p>– Fényesen, mint egy királyi rezidencia.</p>
<p>Druzsba úr csodálkozott, letette a csibukot.</p>
<p>– És milyen címen lakik ott?</p>
<p>– Hisz éppen ez a titokzatos, – folytatá a bányadirektor – a
kastélyt egy öreg úr bérelte ki a megboldogult Kopáltól. Hogy ki
lehet, nem tudjuk, de egyszer vigyázatlanságból excellentiás úrnak
szólította a vele jött férfi, nyilván komornyikja. A haszonbéri
szerződés évekre szól s mindössze egy pár száz forint évente,
szóval csekélység, mert a kastély el volt hanyagolva, baglyok
lakták. A bérlő renováltatta nagy pompával, félévig dolgoztak a
kőművesek, diszítők, kárpitosok. Azt hiszem, belejött vagy százezer
forintba. Az embernek a szíve szorul el ilyen pazarlás láttára.</p>
<p>Druzsba úr megelégedetten simogatta rőt szakállát.</p>
<p>– Mikor elkészült a kastély, hetekig hordták társzekerek Bécsből
a bútorokat, szőnyegeket, drágaságokat és csecsebecsét, mindenféle
járműveket, hintót, ernyős kocsit, bársonybélésű talyigát. A holt
tárgyak után jött az eleven felszerelés. Orosz trapperek, ponny
<span class="pagenum"><a name="Page_77" id=
"Page_77">-77-</a></span> lovak, egy fehér bárány, három papagály,
mindenik más színű, egy mókus ezüstkalitkában, egy dogg, két véreb,
két angóra macska, egy uhubagoly. Most végre szállingózni kezdett
az udvar, hat kis udvarhölgy, egy gouvernante, egy vén komornyik,
két huszár, két szakácsnő, egy kertész, egy kürtös, egy fésülő
frájla, egy kocsis, egy szerecsen groom és egy major domus, aki
csak németül tud.</p>
<p>Druzsba úr szemkarikái kitágultak s úgy hallgatta lecsukódó
szempillákkal, édesdeden, mint egy ezeregyéjszakai mesét.</p>
<p>– Ahogy minden együtt volt, egy éjszaka megérkezett üveg
batárban az excellenciás úr is, elhozta a kastély kis úrnőjét, szép
vézna, harmatgyenge teremtést, egy liliomot…</p>
<p>– Érdekes, – lihegte Druzsba és a verejték csurgott
homlokáról.</p>
<p>– Gyönyörű fehércselédke, kár, hogy ő maga nincs benne a
hagyatékban. Jó volna a gimnáziumnak – tréfálkozott Wildungen. – a
diákok verseket írnának hozzá.</p>
<p>– Van nekünk olyan otthon, – nevetett Druzsba úr.</p>
<p>– Nos tehát, az excellenciás úr ott maradt néhány napig s nagy
hódolattal bánt a kicsikével, mint valami felsőbb lénynyel. Ennyi
szivárgott ki. Aztán elutazott és csak néha, igen ritkán jön
megnézni. Gondolom kétszer <span class="pagenum"><a name="Page_78"
id="Page_78">-78-</a></span> volt itt azóta. Mikor jön, egy sípot
fúj meg a kapu előtt, mire a kastély tornyáról kürtszó felel s
akkor megnyílik dübörögve a kapu. Más halandó előtt csukva
marad.</p>
<p>– Hogyan? – kiáltott fel Druzsba úr ijedten. – Hiszen akkor én
se nézhetném meg?</p>
<p>– Semmi kétség, hogy önt se eresztik be. Képzelheti, hogy
akadtak már vállalkozó szellemek, mert semmi se vonz úgy, mint a
tilalmas és titokzatos, kik mindenféle csellel próbáltak beállítani
vendégnek, de nem lehet; a kastély néma marad, minden kopogásra,
kérésre, dörömbölésre, mint a sír.</p>
<p>Druzsba úr elszomorodott.</p>
<p>– Az én utasításom pedig arra szól, hogy részletes, kimerítő
jelentést tegyek a hagyatékról, különösen a lakóházakról,
tekintettel arra is, mennyiben volna alkalmas elaggott tanárok
menedékházán. Beláthatja báró úr, hogy minden áron be kell
jutnom.</p>
<p>– Hiszen én belátom, de ha nem lehet, hát nem lehet. Nincs rá
mód. Csak ostrommal lehetne, de katonasága, úgy látom, nincs.</p>
<p>– Különös egy eset! – szólt a tanár gondolataiba merülve. – Egy
ilyen romantika a XIX. század végén! És mit gondol, báró úr, mi az
a személy és miért tartják ott?</p>
<p>– Én azt hiszem, és általában az egész környék, hogy politika
van a dologban. Nem <span class="pagenum"><a name="Page_79" id=
"Page_79">-79-</a></span> is lehet más. A kicsike valami
trónkövetelő hercegnő, talán egy Orleans vagy egy Bourbon
kisasszony, vagy Isten tudja… de valami ilyenféle. Ide dugják, a
világ egy elhagyatott zugába, hogy azután alkalmas órában
elővegyék. Valami nagy európai cselszövény készül és a
machinacióban benne van a bécsi udvar keze is. Egyébiránt ezeket ne
tessék valahogy a jelentésbe fölvenni, mert ebből nagy komplikáció
lehetne s még a fejéért sem állnék jót…</p>
<p>– Az én fejemért? – szeppent meg Druzsba úr s borzadva gondolta
el, mennyi növény latin elnevezése pusztulna el, ha az ő fejét
levágnák.</p>
<p>– Én bizony nem bánnám, ha valami nagy világfelfordulás
történnék, – szőtte odébb gondolatait az idősebbik Wildungen – mert
rosszabb már úgy se lehet. Azonfelül mi magunktól semmit se tudunk
csinálni, ha mások ki nem kaparják nekünk a jobb időket, mert
élhetetlen a magyar. Locsog a szabadságról, de azt se tudja, mi fán
terem. Azt hiszi, a szabadság azt jelenti, hogy nem kell dolgozni.
Innen is van, hogy mikor pihenni akar, szabadságot kér. A pihenést
nevezi szabadságnak. A kocsisom szabadságot kér, vagyis inni megy a
korcsmába, az irnokom szabadságot kér, vagyis hazamegy az anyjához
és két hétig alszik a méhesben. Ez nekik a szabadság. És ez
<span class="pagenum"><a name="Page_80" id=
"Page_80">-80-</a></span> így megy föl egész a miniszterig, az is
szabadságot vesz, elmegy fürödni Ostendébe. Ilyen szabadsággal
elpusztul aztán a nemzet és sehol egy vezető szellem, aki ebből
felrázza.</p>
<p>– Hát Szilágyi? – szólt közbe ifjabb Wildungen.</p>
<p>– Sok téglája van, de nem tud házat építeni, – vágja le idősb
Wildungen.</p>
<p>Vőneki félálomban morogja:</p>
<p>– Nem kellett volna megölni Kuthen királyt.</p>
<p>– Ejh, menjen a pokolba! Azóta már úgy is meghalt volna
magától.</p>
<p>– De a familiája most is élne.</p>
<p>– Persze, Dorozsmán.</p>
<p>Így telt el az este, körömig égtek a gyertyák, a bakter éjfélt
kiáltott, ideje volt lefeküdni, kivált Druzsba úr volt nagyon
elfáradva s úgy aludt reggelig, mint a bunda.</p>
<p>Már a szűzies hegyvidéki napfény javában besütött a
zsalunyilásokon, mikor fölébredt. Sietve kezdett öltözködni, hogy
még délelőtt megtekinthesse a hagyatékot s délután haza
indulhasson. Ablaka alatt az ambituson a két Wildungen leányka
reggelizett. Druzsba úr a következő párbeszédet hallotta.</p>
<p>– Láttad az idegen bácsi óraláncán a disznót, Micike?</p>
<p>– Láttam. Nagyon szép; farka is van. <span class=
"pagenum"><a name="Page_81" id="Page_81">-81-</a></span></p>
<p>– Fölfelé kunkorodik és azt hiszem, aranyból van.</p>
<p>– Szeretném, – selypite a kisebbik leány.</p>
<p>– Én is szeretném – mondta a nagyobbik, – és ha nekem adná,
megmondanám neki, miképpen juthat a kastélyba.</p>
<p>– Ha tudnád? – szólt a kicsike gúnyosan.</p>
<p>Druzsba úr figyelmes lett. A gyermekek néha igazat mondanak.
Abba hagyta a mosakodást, hogy a víz pocsogása ne fogja el a
hangokat.</p>
<p>– Én tudom, Micike. Mikor tegnapelőtt a bányához mentem
Gyurival, egy bányamunkás egy olyan nagy, nagy liliomot hozott,
hogy olyan volt, mint a te fejed, soha se láttál te olyat, Micike.
Csak az óriások országában teremhet olyan.</p>
<p>(Az ellopott Viktoria regia, gondolta Druzsba úr.)</p>
<p>– A liliomot odaadta Gyurinak. „Magának hoztam, mérnök úr.“
Gyuri pedig elvitte a bányába. Azt gondoltam, hogy nekem adja és én
viszem a mamának. De ha nekem akarta adni, akkor miért vitte a
bányába, ahol belepi a kőszénpor? Talán elfelejtette, hogy itt
vagyok. Vártam rá, míg kijön, lepkéket fogdostam környéken, el is
aludtam egy fa alatt, újra elmentem a bányához, megkérdeztem,
<span class="pagenum"><a name="Page_82" id=
"Page_82">-82-</a></span> bent van-e még a bátyám. Mondták, hogy
még ki nem jött. Sok-sok idő telt el, mire végre haza indultam a
virág nélkül s amint az útra érek, mit látok, képzeld el, Micike,
no képzeld el…</p>
<p>– Nem tudom, – felelte Micike.</p>
<p>– Hát a kastélybeli kisasszony jött ki a kastélyból a ponny
kocsiján, a szerecsen hajtotta a picike lovakat, a kisasszony bent
ült a selyem baldachin alatt és amint elrobogott mellettem a kis
kocsi, ő rám nevetett és hát mit tartott a kezében, képzeld el, no,
képzeld el…</p>
<p>– Nem tudom, Rózsika, nem tudom…</p>
<p>– Hát a roppant nagy liliomot tartotta, amit Gyuri bevitt a
bányába.</p>
<p>– És aztán, aztán? – sürgette Micike.</p>
<p>– Aztán az, hogy „nagy csacsi a Micike, az ő esze picike“. Mert
lássa, Mici kisasszony, ebből azt okoskodja ki a maga testvérkéje,
Róza kisasszony, hogy Gyuri úr azon idő alatt a kastélyban volt és
minthogy a bányából azon idő alatt ki nem jött, tehát a bányán
keresztül volt a kastélyban egy olyan titkos úton, aminőről az apa
mesélt a törökök idejéből.</p>
<p>– De hátha az más ilyen virág volt? – ellenveté Mici, egy kis
szünet után.</p>
<p>– Csakhogy nem volt ám, mert Gyuri nem hozta ki a bányából a
magáét s mikor <span class="pagenum"><a name="Page_83" id=
"Page_83">-83-</a></span> megkérdeztem, azt mondta, hogy
meggyűrődött, összetört, elcsapta.</p>
<p>Druzsba úr megborzongott.</p>
<p>Most már két veszedelmes titkot tud. Az egyiket Kutorai is tudja
és alkalmasint ki fogja fecsegni; már ezért is leüthetik a fejét.
Most meg itt van a másik, amelyikért szinte leüthetik… De minthogy
csak egy feje van, hát mindegy; gyorsan végzé öltözködését, aztán
megreggelizett az ebédlőben, ahol a fiatal mérnök várt rá és
Kutorai.</p>
<p>– Atyám a bányába ment, de rám bízta, hogy önnek megmutogassam a
Kopál-féle fekvőséget – szólt a fiatal Wildungen udvariasan.</p>
<p>– Köszönöm, báró úr, menjünk.</p>
<p>Elhagyták a telepet és a kis falut, mely alig állt egy pár
szalmafödeles házból s eléjük tárult egy fekete világ. A kőszénpor
belepte a földeket, a növények és fák leveleit s olyan szomorú volt
az egész környék, mint egy partécédula, csak messze, egy
fenyőerdő-folt közepén csillogott ki kedvesen a ragyogó napfényben
a kastély veres fedele, meg a tornyocska pléh orma.</p>
<p>– Ott a kastélyuk, uram!</p>
<p>Druzsba úr fölfalni látszott a szemeivel.</p>
<p>– Oda is el kell mennem, – jegyzé meg szomorúan. <span class=
"pagenum"><a name="Page_84" id="Page_84">-84-</a></span></p>
<p>– Az lehetetlen.</p>
<p>– El fogok menni, – mondá eltökélten s ajka zord és keserű
volt.</p>
<p>A falu szélén egy malom kelepelt, keskeny patak hajtotta a kövét
és annak a vize is olyan fekete volt, mint a tinta.</p>
<p>Kiértek a mezőre; Wildungen megmutatta a Kopál-tagját, árkos,
szakadékos földek, itt-ott egy tábla satnya vetemény, bokáig érő
rozs, másutt már rég arattak, ez még zöld s kalászát keresztül
lehetne húzni a pipaszáron; arra csakugyan jó volna. Ami nincs
bevetve, azon a borzag nő az ő fekete bogyóival, meg a boróka lepi
el, az is a fekete bogyóival.</p>
<p>Jó nagy darab föld volt, patkó alakjában elterjedt egész a
fenyőerdőig, ahol a kastély állt, magas, imponáló kőfallal
körülvéve; valaha felvonó hídja is volt.</p>
<p>Végig mentek az egész tagon, Druzsba úr pedáns ember, fölásta a
talajt és pontosan bejegyezte a notesébe, hogy vörös agyag,
lerajzolta a figuráját, megjelölte az árkokot és kikérdezte a
mérnököt.</p>
<p>– Nincsen-e itt is kőszén a föld gyomrában?</p>
<p>– Fúrtam, kerestem, de nincs ott már semmi, csak még a
pokol.</p>
<p>Eközben megkerülték a fenyőerdőt és egy nagy ívet járván be, a
falu tulsó oldalára jutottak <span class="pagenum"><a name=
"Page_85" id="Page_85">-85-</a></span> a bányához; Kutorai egy
kissé hátramaradt, a professzor szalasztá el valami pirosló
növényért, mely a hegyszakadék túlsó végéről lóbázta a virágát.</p>
<p>– Báró úr, – szólt Druzsba, midőn magukra maradtak – vezessen el
engem most a kastélyba.</p>
<p>A fiatal ember elmosolyodott.</p>
<p>– Hát azt hiszi, hogy nekem szárnyam van és a levegőben tudok
szállni?</p>
<p>– Igen is, azt hiszem, hogy önnek szárnya van és pedig nem az
angyaloké, a kék, hanem amolyan rózsaszínű, az Ámoré és hogy tud
vele szállni is, ha a levegőben nem, hát a föld alatt. Vezessen el
engem a földalatti úton.</p>
<p>A fiatal Wildungen elsápadt.</p>
<p>– Ön álmodik, – mondá zavartan, de mégis csillogó és mélyreható
tekintettel.</p>
<p>– Én mindent tudok, – felelte Druzsba síri hangon.</p>
<p>Wildungen arcán a halaványságot égő pirosság váltotta fel.</p>
<p>– Én mindent tudok, – ismétlé Druzsba úr csendesen – és soha
semmit se fogok elárulni. Isten engem úgy segéljen!</p>
<p>A fiatal mérnök meghajtotta magát, annak a jeléül, hogy kész
engedelmeskedni ebben a kényszerhelyzetben.</p>
<p>– Meg fogom kísérleni, uram. Várjon <span class=
"pagenum"><a name="Page_86" id="Page_86">-86-</a></span> rám a
nyírfák alatt, egy jó óra múlva itt leszek a válaszszal, úgy
lehet.</p>
<p>– Nem vihetne magával?</p>
<p>– Lehetetlen. Hanem amit tehetek, megteszem.</p>
<p>A fiatal mérnök sietve ment le a bányába, Druzsba úr a fák
árnyéka alá húzódott, a szénpajták háta mögé, leült a fák alá s
rágyújtván egy kassai kubára, hallgatta a talicskák csikorgását;
egy öreg munkás valami tót dalt dúdolgatott:</p>
<div class="poem">
<div class="stanza"><span class="i0">Mikor gyerek voltam, az
asszonyok a kemencére híttak maguk mellé,<br /></span> <span class=
"i0">Mikor legény lettem, én híttam őket;<br /></span> <span class=
"i0">Most, hogy öreg vagyok, semmit se szólunk
egymáshoz<br /></span> <span class="i0">Csak a talicskámat
bíztatgatom:<br /></span> <span class="i0">Gurulj, gurulj kis
taligám,<br /></span> <span class="i0">Te vagy az én tápláló
dajkám.<br /></span></div>
</div>
<p>Addig-addig dudorászta, hogy Druzsba is megtanulta és csupa
unalomból át akarta önteni magyar szövegbe, kínosan viaskodék a
rímekkel és caesurákkal s midőn odaért Kutorai, haragosan inté
le.</p>
<p>– Pszt! Ne zavarjon szellemi foglalkozás közben!</p>
<p>De Kutorai meg nem állhatta, hogy elő ne villogtasson egy
szarvas-agancsot.</p>
<p>– Nini, tekintetes uram, mit találtam.</p>
<p>– Hol?</p>
<p>– A szakadékban.</p>
<p>– Hm, – veté oda boszúsan, – magának <span class=
"pagenum"><a name="Page_87" id="Page_87">-87-</a></span> nagy
szerencséje van a szarvakhoz, Kutorai.</p>
<p>Kutorai elszontyolodott e szavakra s oly mély töprengésbe merült
a fához támaszkodva, mint akinek valami rébuszt adtak fel, Druzsba
pedig tovább építé a bohókás dalocskát, miközben úgy eltelt az idő,
hogy egyszerre csak ott toppant a kis mérnök s rejtélyesen intett
Druzsbának, hogy kövesse.</p>
<p>A mérnök bevezette a deszkabódéba, a mit irodának neveznek; egy
hivatalnok volt ott, aki számba vette a kiaknázott és az
elszállított szénmennyiséget. Ifjabb Wildungen egyszerűen kiküldte
a hivatalnokot.</p>
<p>– Magam akarok lenni ezzel az úrral, legyen oly jó, kedves
Bihács úr.</p>
<p>Bihács úr eltávozott a füle mellett lúdpennával, ifjabb
Wildungen pedig körülnézett, hogy a deszkanyílásokon nem néz-e be
valaki, aztán így szólt Druzsbához:</p>
<p>– Minden rendben van, uram, hanem mindenek előtt üljön le ide a
székre és egy szelet papírkára írja fel azt a néhány szót, amit
diktálok, lehetőleg nyomtatáshoz hasonló betűkkel.</p>
<p>Druzsba leült s az ifjú báró azt diktálta:</p>
<p>– „Egy úr érkezik ma a kastélyba, mutassák meg neki az épületet
és a kertet“.</p>
<p>– Megvan. <span class="pagenum"><a name="Page_88" id=
"Page_88">-88-</a></span></p>
<p>Ekkor a báró zubbonya alá nyúlt, kivett onnan egy hófehér
galambot, mely vidoran mereszté apró, serétszerű szemét Druzsba
úrra. A báró rákötötte keskeny selyempántlikával az
összehajtogatott levélkét és átnyújtotta Druzsbának, mondván:</p>
<p>– Rejtse a kabátja alá a galambot, aztán ha olyan helyre ér,
ahol senki sem látja, eressze el.</p>
<p>– És aztán? – csodálkozék Druzsba úr.</p>
<p>– Nos, hát a galamb elszáll a kastélyba, ott a major domus
megkapja a levelet és azt hiszi, hogy a parancs onnan jön, ahonnan
kapni szokta. Délután aztán ön odamegy és ő mindent megmutogat.</p>
<p>– Nem értem.</p>
<p>– Pedig egyszerű. A kastélyba se nem írnak, se nem kapnak soha
postán levelet. Ezt a galambok teljesítik.</p>
<p>– De hisz ezzel az állam van megkárosítva.</p>
<p>– Persze, de ezt most ne feszegessük. Elég az, hogy így van.</p>
<p>Druzsba úr még mindig habozott.</p>
<p>– De hátha a galamb ahelyett, hogy a kastélyba röpülne, a
levéllel egyenest ahhoz a titokzatos nagy úrhoz száll Bécsbe vagy
Párizsba, mit tudom én…</p>
<p>– Dehogy. A galamb azokból való, amelyek idehozzák az
üzeneteket, vagyis… <span class="pagenum"><a name="Page_89" id=
"Page_89">-89-</a></span></p>
<p>– A galambjának galambja – segítette ki Druzsba úr.</p>
<p>Azzal átvette a madarat, elrejtvén a tubákszínű kabátja alá,
elsietett s mint egy hős, ki rendkívüli dolgok elkövetésére van
elkészülve, eltökélt lépésekkel egyenest egy földszakadéknak
tartott és leereszkedvén ott, ahol nem láthatta emberi szem,
fölhajította a madarat a levegőbe.</p>
<p>A galamb kifeszíté szép hófehér szárnyát, megrázta magát, mire
rögtön helyreigazodék fölborzolt, összegyürt tollazata s gyorsan
emelkedett föl, föl a magasba, ott egy darabig keringett,
himbálózott, mintha tájékoztatná magát, aztán mint a kilőtt nyíl,
mint a szent lélek szállt, szállt a kastély felé…</p>
<p>Míg a fehér galamb elvégzi a dolgát, addig Druzsba úr is végezni
akart. Komoran, gondterhelten tért vissza a faluba a direktorhoz,
ahol még ebéd előtt tollat és tintát kért:</p>
<p>– Vezesd el a bácsit az írószobába, Micike!</p>
<p>Útközben Druzsba úr lecsatolta óraláncáról a kis ezüstmalacot és
odaajándékozta a leánykának, aki szépen meghajlott és egy pacsit
adott érte a Druzsba úr nagy tenyerére.</p>
<p>– Nem tud röfögni? – kérdé a leányka s próbálta nyomogatni.
<span class="pagenum"><a name="Page_90" id=
"Page_90">-90-</a></span></p>
<p>– Nem, aranyoskám, nem tud, – mondta Druzsba úr jóságosan.</p>
<p>– Hát mit tud?</p>
<p>– Semmit se tud, – felelte röstelkedve, mintha ő lenne annak az
oka. – Hanem azt mondják, szerencsét hoz.</p>
<p>– Hogy hoz, ha nem tud járni? – faggatta a gyermek.</p>
<p>De már erre Druzsba úr se tudott megfelelni és nem is volt olyan
hangulatban. Remegő kézzel fogta meg a lúdtollat (itt még olyannal
írtak) s a következőket vetette papírra:</p>
<p>„Ha meghaltam, a kötelesség és pontosság áldozata vagyok,
imádkozzatok értem, Isten veletek, kollégáim. Ami csekély
ingóságaim vannak, azokból tanártársaim válaszszanak egy-egy
emléket, aranyórámat, pecsétnyomó ametiszt gyűrűmet és
megtakarított pénzemet, ezerhétszáz forintokat hagyom Jahodovska
Józsefné asszonynak, a „Páva“ vendéglősnőjének, azon föltétel
alatt, hogy minden évben keresse fel egyszer síromat, ha az
általában feltalálható lészen s személyesen tegyen rá egy szekfű
virágot. Ez végakaratom. Amen.</p>
<p class="right"><i>Druzsba Tivadar.</i></p>
<p>U. i. Növényeimet hagyom a nemzeti múzeumnak, ruháimat Kutorai
pedellusnak, jegyzeteimet <span class="pagenum"><a name="Page_91"
id="Page_91">-91-</a></span> a tudományos akadémiának, hatágú
penecilusomat a házmesterném kis fiának, ki azt sóvárgó szemmel
nézegeti, valahányszor faragok vele.“</p>
<p>Egy könycsepp esett le a papirra, mely elmosta és elpiszkítá az
egyik szót, de Druzsba úr már meg se nézte, melyiket, hirtelen
behajtotta az iratot, spanyolviaszkot csöppentett rá és lenyomta az
ametiszt pecsétgyűrűvel.</p>
<p>Ebédnél egy kis bátorságot ivott, de a fekete kávét már nem
várta be, intett Kutorainak és elindultak a kastélyba, hiába
tartóztatta idősb Wildungen gúnyolódva, hogy úgy is hiába való
fáradság, csak az ördögnek tartozik egy úttal.</p>
<p>Közeledvén a kastélyhoz, a fenyves szelén egyszerre így szólt,
nem minden érzékenység nélkül, ünnepélyes zordonsággal:</p>
<p>– Most pedig elválunk, Kutorai. Ön itt marad, én pedig tovább
megyek végzetes utamon. Isten tudja, mi vár rám, Kutorai. Fegyvert
nem viszek magammal, mert úgy se merném elsütni, megyek azzal a
tiszta szándékkal, hogy amit elvállaltam, a hagyaték részletes
megtekintését, azt életem árán is kész vagyok teljesíteni. Mert nem
a kíváncsiság visz, Kutorai, de a kötelesség. Ön itten megvár
egy-két óráig, ha visszajövök, jó, ha vissza nem jövök <span class=
"pagenum"><a name="Page_92" id="Page_92">-92-</a></span> addig,
akkor már baj van. Akkor üljön ön kocsira és hajtasson el
Besztercebányára még az éjjel, ott jelentse az esetet a főispánnak
és a katonai parancsnokságnak és kérje megszabadításomat. Ha
megszabadítanak, jó, ha pedig már későn érkeznek (s most megint egy
könycsepp gurult le a Druzsba arcán) akkor, akkor… ebben az esetben
Isten önnel Kutorai, viselje magát jól és legyen tisztelettel a
tanári kar iránt és akkor… vigye el ezt az írást, a mit adok, a
budai járásbíróságnak, ebben van a végrendeletem. Mondja el
barátaimnak, hogy Druzsba Tivadar ember volt a talpán, előre tudta
a halált és mindent elrendezett. Nota-béne, minden ruhámat magának
hagytam, Kutorai.</p>
<p>– Köszönöm, – mondta a pedellus a helyzethez illő sóhajjal és
elmélázott, mintha azt számítgatná, hány kabátja és mellénye van a
tanár úrnak, aztán kis vártatva hozzátette:</p>
<p>– A bundát is?</p>
<p>– Azt is.</p>
<p>Ezzel kiszedte zsebéből tárcáját, aranyóráját, a bepecsételt
iratot s átadta Kutorainak és megindult a kastély kapujához vezető
páfránynyal, cickóróval fölvert gyalogúton.</p>
<p>Kutorai visszatartotta.</p>
<p>– Tekintetes tanár úr, – szólt merészen eleibe lépvén – tessék
nekem megmondani, <span class="pagenum"><a name="Page_93" id=
"Page_93">-93-</a></span> mert nincs azóta nyugtom tőle, és ha
vissza nem térne, holtomig kínozna, mire értette délelőtt, hogy
nagy szerencsém van a szarvakhoz?</p>
<p>Druzsba tanár úr zavartan, de mégis szigorúan nézett rá:</p>
<p>– Ne legyen szemtelen, Kutorai, hogy ebben a végzetes
pillanatban ilyen lappáliákkal áll elő. Mondtam, mert mondtam.
Tudom is én, mért mondtam? És ha tudom is, mért akarja tőlem
harapófogóval kihúzni? Mindenemet szétadtam, valamit én is csak
magammal vihetek a másvilágra… No, nézze meg az ember.</p>
<p>Meg sem állt többé, csak a kapunál. Egy miatyánkot mormogott
csöndesen, miközben meglátta Kutorait, hogy egy fa mögül les rá,
közelebb intette s így szólt reszkető, tompa hangon:</p>
<p>– Az órát minden reggel pont nyolckor kell felhúzni; ha késik,
meg kell egy párszor rázogatni napközben, az a természete.</p>
<p>Kutorainak feltünt, hogy nagyon sápadt volt és izgatott, úgy
rémlett neki, mintha ama néhány perc óta sokkal havasabb lenne a
feje.</p>
<p>Végre fölemelte esernyője nyelét, mely egy réz kacsafejben
végződött és megkopogtatta vele a kastély szögekkel kivert izmos
tölgyfa kapuját, mire az legott csikorogni kezdett, mint valami
élőlény és megfordult sarkaiban. <span class="pagenum"><a name=
"Page_94" id="Page_94">-94-</a></span></p>
<p>– Tessék belépni! – szólt valaki belülről, németül.</p>
<p>Druzsba úr belépett, szíve hangosan vert.</p>
<p>A kapu bezáródott utána s ő szemben találta magát egy medvével,
aki fölágaskodott, fölemelte a két első lábát, mintha parolázni
nyújtaná az egyiket.</p>
<p>Druzsba úr rémülten tántorodott hátra.</p>
<p>– No, no, ne tessék félni, – szólalt meg, de nem a medve, hanem
egy oldalt álló, szürke ruhába öltözött katonás tartású öreg úr,
kit eddig Druzsba úr nem vett észre.</p>
<p>– Bligi jó állat, szelid állat, ki nem bánt senkit. Mindössze
három embert evett meg valamikor, de most már öreg, nincsenek meg a
fogai és Istenhez tért, meg van szelidülve. Bligi, eredj be az
odúdba! (Bligi morogva távozott egy vasrostélyos házikóba, melynek
lelapult fehér homlokzata orgonabokrok közül kandikált ki.) És most
térjünk a dologra, uram, megkaptam a parancsot és mindent
készségesen megmutatok önnek. Tessék engem követni. Nem kíván előbb
valami frissítőt?</p>
<p>– Köszönöm, – nyöszörögte Druzsba úr, még mindig zsibbadtan a
kiállott izgalomtól.</p>
<p>Fölséges nyári délután volt, az egész természet nevetett,
szikrázott a verőfényben. Egy csöpp szellő se fújt, a fák levelei
nem mozdultak, <span class="pagenum"><a name="Page_95" id=
"Page_95">-95-</a></span> a virágoknak, melyekkel tele volt az
udvar ültetve, az illata lent terjengett, a mozdulatlan levegő föl
nem verte, szét nem vitte, valami holt dolognak látszott az egész,
mintha festve, vagy elátkozva lenne.</p>
<p>Csak a méhek és a darazsak éltek döngtek, keringtek, játszottak
és szerelemtől részegen fetrengtek a rózsák kelyheiben.</p>
<p>Druzsba urat végig vezette a kert egy részén, melyben ritka
növények egész serege volt látható, egy lépcsőzethez, mely a
verandára szolgált. Két nagy cövek volt a veranda két oldalához
verve s a cövekhez egy-egy véreb láncolva. A vérebek egyszerre
ugrottak fel, hogy magukat letépjék s rettentő morgással
vicsorították fogaikat az idegenre.</p>
<p>– Láncon vannak – szólt az öreg úr, nevetve a Druzsba úr
megrökönyödésén – csak éjjelre szoktuk szabadon ereszteni. Tessék
kérem felsétálni. Ez a feljárat. Másutt két kőoroszlán szokta
helyettesíteni ezeket a falánk fenevadakat, vagy két kaktusz. De ők
szebbek, nem igaz? Nézze a kinyujtott piros nyelveiket, mintha két
virág lenne. Két lihegő virág, hahaha!</p>
<p>Druzsba úr, kikerülendő az egyik kutyát, bal lábával belépett a
buja növényzetbe, egyszerre valaki elköhögte magát a lába alatt,
körülnézett, nem látott senkit. <span class="pagenum"><a name=
"Page_96" id="Page_96">-96-</a></span></p>
<p>– Mi volt ez? – hebegte összerázkódva – ki köhintett?</p>
<p>– A növény – felelte a major domus, akinek a kiejtésén
meglehetett ösmerni a lengyelt, hangján és kiégett tekintetén a
korhelyt, tartásán a kiszolgált katonatisztet. – Köhécsel
szegényke, köhécsel. Tetszik tudni, a klima. Hahaha a klíma.
Köhögnek a növényeink.</p>
<p>Druzsba úr csodálkozva nézett a major domusra, mint egy
túlvilági kísértetre, de olyan jóízű bonhomia ült annak a barázdás
arcán, a tokáján, a szeme körül, hogy éppen nem lehetett ijesztőnek
mondani, csak furcsának.</p>
<p>– Ah, igen! – kiáltott fel Druzsba úr és a homlokára ütött. –
Olvastam erről a növényről valamit. Ez a tussiens eutada, a köhögő
sás.</p>
<p>És haragudott magára, hogy úgy megijedt egy növénytől. Ő, a nagy
botanikus. Tehát mégis az oktalan állat van felül az emberben és a
tudós alul.</p>
<p>A major domust (mert annak kellett lennie) lehetőleg meglepte,
sőt boszantotta, hogy a látogató még a latin nevét is tudja a
növénynek s fürkésző tekintettel méregette, mialatt az óvatosan
lépegetett fel a márványlépcsőkön a verandára.</p>
<p>– No, most nézzük meg a szobákat. Csinos <span class=
"pagenum"><a name="Page_97" id="Page_97">-97-</a></span> kis
fészek, úgyebár? És kedélyes. Teringette, nagyon kedélyes.</p>
<p>A verandáról egy nagy salon nyílt XIV. Lajos korabeli selyem
bútorokkal, rozsdavörös, vastag brokát függönyökkel. A mennyezeten
gazdag színpompájú freskókép a magdeburgi asszonyokat ábrázolta,
akik a hátukon viszik ki férjeiket.</p>
<p>A némileg magához tért Druzsba urat a kép kötötte le.</p>
<p>– Ki festette ezt? – kérdé.</p>
<p>– Ohó! – szólt a major domus. – Elfelejtettem megmondani, hogy
semmi kérdés. Ez a szabály ellen van. Amit szükségesnek tartok, én
mondom meg. Ön mindent megnézhet, de semmit se kérdezhet. Mert
nagyon kellemetlen helyzetbe kerülhetnék. Udvariatlannak kellene
látszanom önnel szemben. S ez nekem nagyon fájna. De menjünk
tovább. Most egy kedves kis boudoir következik.</p>
<p>S ezzel szeretetreméltó meghajlással elől ereszté vendégét.</p>
<p>Druzsba úr rátette kezét az ajtó-kilincsre, mire egy fájdalmas
sziszszenéssel hátra ugrott.</p>
<p>– Az ördögbe is, mi baja van? – csodálkozott a major domus,
rettentő komoly arcot erőltetve.</p>
<p>– Egy villámáram ütött meg. – dadogta Druzsba. <span class=
"pagenum"><a name="Page_98" id="Page_98">-98-</a></span></p>
<p>– Bohóság, bohóság, képzelődés.</p>
<p>S ezzel ő maga sietett az ajtót kinyitni s előre indulván,
keresztül mentek a kék selyemmel kárpitozott szobán, melynek
ablakaira egy nagy bignonia húsos levelei és fehér virágfürtjei
borultak, enyhe félhomálylyá tompítva a nap szemvakító
ragyogását.</p>
<p>Innen egy ebédlőterem nyílt szárnyas ajtókkal a délnek fekvő
oszlopos tornácra. Az ebédlő ónémet divatban volt berendezve, nagy
szekrények, góthstilű székek, a falak kemény fával burkolva s
azokon evésre-ivásra vonatkozó elmés német versecskék voltak
fölvésve. Druzsba megállapodott egy percig ezeket olvasni, midőn
egyszerre csak megszólal, mintha a falból jönne, egy síri hang:</p>
<p>„Ne menj tovább, ha az életed kedves!“</p>
<p>Druzsba összerezzent, úgy rémlett neki, mintha régen elhalt apja
hangját hallaná. Ráemelte szemeit a major domusra, tekintetében
meggyötrött lelke vonaglott.</p>
<p>– Ön szólt? – kérdé bárgyúan kidülledt szemekkel.</p>
<p>– Én? Dehogy.</p>
<p>– Hogyan, ön nem hallotta?</p>
<p>– Természetesen nem, hisz nincs itt senki – felelte a majordomus
csodálkozva, – ön hallucinál uram, nincs másképp. <span class=
"pagenum"><a name="Page_99" id="Page_99">-99-</a></span></p>
<p>Druzsba úr nem felelt, vakon, gépileg követte vezetőjét még egy
csomó szobán keresztül. Lépteik kísértetiesen kopogtak, sehol se
mutatkozott élő lény, mint az elátkozott kastélyokban, csak
egyetlen szobában ült a karszékben a tükör előtt egy csimpanz majom
és borotválkozott.</p>
<p>A majom felriadt az idegen láttára és a villogó borotvával
ide-oda hadonászva a Druzsba úr hóna alatt, annak a karját érintve,
rút fejével a nyitott ablakhoz rohant és azon ugrott ki.</p>
<p>Druzsba úr idegességéhez most az undor és szörnyűködés is
hozzájárult, a major domust azonban mindez felette mulattatta.</p>
<p>– Ni, a Brok. Az akasztófára való Brok! Hol keríthette azt a
borotvát? Nem bírom leszoktatni róla. Bécsben vettem a Brokot egy
borbélytól, ahol annyira belejött a dolgokba, hogy tyúkszemeket
operált. Igen ügyes egyéniség, mondhatom. Nincsenek önnek
tyúkszemei? De igaz, nekem se szabad kérdezősködni. Ami szabály,
szabály. Csinos kis terem ez is. Ez az empire berendezés. Olyan
kedélyes itt minden. Úgy-e, hogy nagyon kedélyes? Hát még a
következő benyíló, a toilette-szoba. Ezt tessék aztán megnézni!</p>
<p>Egy picinyke szoba tárúlt ki; kápráztató, tündéri látvány. A
Pompadour asszony híres <span class="pagenum"><a name="Page_100"
id="Page_100">-100-</a></span> toilette-szobája, hű utánzatban,
üvegfalak jégcsapszerű fogakkal, melyekre százféle színű
illatszerekkel telt kristályos üveggolyók voltak rászúrva. A golyók
kivájt alja teljesen beillett a fogakba. Ide csak a poéta lépjen
be, aki a velencei tükörhöz és a rózsaszín selyemmel bevont
pipere-asztalhoz hozzá tudja képzelni azt is, aki itt fésülködik. A
szoba egyik falán le voltak szedve a golyók, minélfogva olyan lett,
mintha egy óriási sündisznónak üveggé változtatott bőrével volna
behúzva.</p>
<p>Druzsba úr az előbbi undorból a legnagyobb extasisba esett.</p>
<p>– Valami remek! – kiálta fel.</p>
<p>– No, úgy-e, kecses kis zúg, mi? Megenni való bolondság, mi? És
az van benne, hogy az ezer meg ezer kristálygolyóban mindben más és
más színű folyadék van. Itt egy grupp smaragdzöld, amott közbül a
hét fehérnek egy sárga (gondolom mandola-olaj), mintha a hét együtt
egy margaretha virág volna. Az ember denique mégis okos lény. Nos
ez a tapetaajtó egy intim szobához vezet, de oda nem szabad
belépni, reménylem, meg fogja ön érteni…</p>
<p>– Ah, igen, értem, a fenség hálószobája…</p>
<p>– Mi? Hogy? Kié? – kapkodta a fejét ide-oda a major domus,
kivicsorítva a két árván maradt fekete szemfogát felső állkapcsán,
<span class="pagenum"><a name="Page_101" id=
"Page_101">-101-</a></span> miközben mélyen bent ülő mogyorószínű
szemeiből mefisztói gúny villogott ki.</p>
<p>– A szobát dícsértem, hogy fenséges – javította ki magát Druzsba
úr, megszeppenve észrevevén, hogy olyasmit mondott, amiről nem
szabad tudnia.</p>
<p>– Úgy? No jó, – fecsegett tovább a major domus – hát menjünk át
a folyosóra és fussunk át az épület másik szárnyán, ott is csak
éppen ennyi szoba van, de legkevésbbé se érdekesek, a komornák
lakószobái, az én barlangom is arra van, meg a billiárdozó szoba
is.</p>
<p>A folyosóra jutván, ott mérges diskurzus folyt három papagály
közt. Mindenik külön bronzállványon gubbaszkodott, finom vékony
láncon. Egy szürke jako papagály egyre azt kiabálta „Egy korty
whiskyt, egy korty whiskyt“, a zöld amazon-papagály ráfelelte: „Te
lump, te lump“, a harmadik, egy kékbe játszó ara papagály idétlen
hangon rikácsolta „Kikiriki, kikiriki“. Ami azonfelül, hogy
kellemetlenül érintette Druzsba úr idegeit, kivel immár túlságosan
sok történt a mai napon, egyszersmind mélyebb bepillantást engedett
a papagályok multjába. A <i>jákó</i> nyilván angol hajón jött
Európába s a matróz, aki gondozta, sokszor emlegethette a whiskyt,
a zöld <i>amazon</i> valami áspis természetű asszonyé lehetett, aki
férje ellen oktatta kedvencét, míg a kék szárnyú <i>ara</i>
<span class="pagenum"><a name="Page_102" id=
"Page_102">-102-</a></span> egy tyúkól közelében, annak jóvoltából
nyerte magasabb kiképzését.</p>
<p>Hogy még nagyobb legyen a zaj és csatara, a majom is ott
száguldozott nyitott borotvájával a folyosón, mint aki halálra
keres valakit. A folyosó egyik kiugrójában állt egy négyszögű
rácsos alkotmány, minő az állatkertekben szokott lenni s abban egy
körülbelül öt éves parasztfiú üldögélt, tökmagot ropogtatva. Csinos
pitykés mellénykét viselt s tarka szoknyát, pufók arcán a
legnagyobb elégedettség honolt, mert alkalmasint úgy áll a dolog,
hogy incselkedett a majommal, mire az megkergette a borotvával s ő
a majom elől nagy szorultságában éppen a majom házába menekült s
magára reteszelvén a házikó ajtaját belülről, a teljes immunitást
élvezte, ami borzasztón kihozta Brokot a sodrából, de méltán. Mert
mégis szemtelenség, hogy az ő tulajdon házából hány neki fittyet a
fiú.</p>
<p>Talán így volt, talán máskép volt, de bizonyos, hogy Druzsba úr
a megkonfundált fejével, mely úgyis kóválygott, zúgott és
lüktetett, mintha kalapácscsal ütnék, nem gondolt az előzményekre,
hanem egyszerűen csak észrevette a kalitkába zárt gyereket.</p>
<p>– Nini, egy gyermek – figyelmezteté a major domust. – Istenem,
hogy jutott ide?</p>
<p>– Hízlaljuk – felelte kurtán a major domus. <span class=
"pagenum"><a name="Page_103" id="Page_103">-103-</a></span></p>
<p>– Mi végből? – kérdé Druzsba sajátszerű komorsággal.</p>
<p>– Hogy megegyük – szólt amaz természetes egyszerűséggel. – A
kisasszony igen szereti a fehér gyerekhúst. De jó is. (És
étvágygerjesztően csettentett a szájával.)</p>
<p>– Ön tréfál – mondá Druzsba úr csendesen, de amellett gyanakvó
és borzalmas kifejező pillantást vetett a major domusra, ki a
neheztelés bizonyos árnyalatával felelt, mint az olyan megsértett
ember, akinek szavában kételkednek:</p>
<p>– Higyje azt, ami önnek tetszik. Én azzal a nyíltsággal
beszélek, ami kötelességem egy úrral szemben, kit urunk ide küld, a
többi az ön dolga. Menjünk uram!</p>
<p>A gyermek rájuk bámult és egyre hasogatta a tökmagokat, a fehér
héjaikat kihajigálván a rácsozaton.</p>
<p>A major domus sietve ment elől a folyosó keleti végébe, ahol egy
ajtót nyitott ki:</p>
<p>– Ime, ez a billiárd-terem. Parancsol talán egy karambolt?</p>
<p>Druzsba úr balsejtelmekkel, bizonytalan kínos benyomásokkal
megterhelt és lehorgasztott fejét gépiesen emelte föl s egy
önkénytelen szórakozott pillantást vetett be.</p>
<p>Rémülten tántorgott az ajtófélfának, arcát halotti sápadtság
borítá el. <span class="pagenum"><a name="Page_104" id=
"Page_104">-104-</a></span></p>
<p>Ez már sok volt idegzetének. A billiárdteremben, szemben az
ajtóval, megpillantá a falon életnagyságban Jahodovskyt.</p>
<p>Ő volt. Jahodovska volt. Szakasztott abban a fehérvirágos,
cimetszínű batisztruhában, melyben múlt vasárnap látta, az a
csipkés nyakkendő a gránát tűvel leszorítva, a kackiás főkötő a
fején, éppen ahogy vasárnap volt.</p>
<p>Lehetetlen és mégis úgy van. Látja és akármit csinál, látja.
Pedig bizonyos, hogy nincs ott, hogy csak beteg agya varázsolja
elé, világos tehát, hogy meg van tébolyodva. Szemei megüvegesedtek,
halántéka lüktetett s egyszerre csak kezdett a Jahodovsky körüle
forogni őrült sebességgel úgy, hogy húsz Jahodovskát látott
egyszerre.</p>
<p>Behunyván káprázó szemeit, a major domus felé nyújtá reszkető
kezét, mohón, mint a vízbe fúló.</p>
<p>– Rosszul vagyok, szédülök. Kérem… vezessen ki a szabadba…
levegőre.</p>
<p>A major domus úgyszólván vonszolta egy oldalajtón a parknak abba
a részébe, hol a tó volt.</p>
<p>Két ős platán állt a kijáratnál egymás mellett összeboruló
lombokkal; hűs árnyékot vetettek az alattuk levő fonott székre,
melyen egy angora macska ült.</p>
<p>– Üljön le ide – mondá a major domus <span class=
"pagenum"><a name="Page_105" id="Page_105">-105-</a></span> és
elkergette a macskát. – Én majd elszaladok egy pohár borért.</p>
<p>Druzsba úr lankadtan roskadt a székbe. Egyedül maradt. Azaz a
macska se ment el, leguggolt egy verbena bokor mellé és nézte
Druzsbát. Idegei már ezt se tűrték, lassan-lassan magához tért, de
hogy a macska ránéz, tűrhetlenül nehezedett kedélyére.</p>
<p>Bár az okosabb alkalmasint a macska volt, ebben az esetben mégis
Druzsba úr engedett, felkelt s odább támolygott, abban a hitben,
hogy a közelben másik padot talál; vagy tíz lépést ment előre s
kitárult előtte a tó, mint egy nagy ezüst karika. Jobbról a
versaillesi park mintájára szépen nyesett magas gyertyán-falak
fedték el a kilátást, balról érdekes faóriások mintegy apró
csoportokra oszolva szépíték a pázsítos területet.</p>
<p>A tó csendes volt, sima volt, mint egy politúrozott asztal, rá
aranysávot hintett az izzó verőfény. Meneteles partjain tulipánok,
liliomok, irisek, narcisok lógatták be harangjaikat, turbánjaikat,
akiknek mije van.</p>
<p>A tó egy hegyi patakból nyerte vizét, mely kacskaringós
pályafutásra kényszeríttetett a parkban, csak azért, hogy sokáig
ott csatangoljon. Pisztráng-tenyésztés céljából kisebb tavakra
alakították át, míg végre befolyt a ház melletti nagyobb tóba,
melynek fölöslegét levezették <span class="pagenum"><a name=
"Page_106" id="Page_106">-106-</a></span> a kastélyt kerítő
bástyafal alatti csatornán a szabadba. A kis pisztrángok a kisebb
tavakban növekedtek fel s mint diákok, klasszisból klasszisba, ezek
is fokozatosan jutottak a kicsi vízből egyre tovább, míg végre a
nagy tóban találták magukat (ámbár iszen az se volt nagy) és itt
ért a pálya véget. Innen már csak egy stáció van: a rost, vagy a
pecsenyés tál.</p>
<p>A tó partján elég pad kínálkozott. Druzsba úr leült az egyikre,
elbódult fejét tenyerébe hajtva, midőn megkondult a kastély
tornyában a harang. Kongott, bongott a néma csöndben, mélyen,
szűziesen, kísértetiesen, mintha a túlvilág szózata lenne.</p>
<p>E hangra közel és távol egyszerre elevenedni kezdett minden.
Léptek hallatszottak, galyak zörrentek, emberi beszéd nesze rezgett
a levegőben. A kastély felől egy öreg huszárféle alak jött elő, egy
fadeszkán húshulladékokat hozva. A gyertyánfalak mögül pedig mint
egy őzike, kilépett egy szép fiatal leány és egy pirosbársony
vánkost hozott a hóna alatt.</p>
<p>Követte egy másik leány, ki zsámolyszéket lógatott a
kezében.</p>
<p>Utána ismét két leány bukkant ki, egy zöld selyemmel bélelt
óriási japánernyőt emelve, melynek két nyele volt.</p>
<p>Mind olyan volt ez, mintha valami tündérmesében olvasná Druzsba
úr. Egyik szebb, <span class="pagenum"><a name="Page_107" id=
"Page_107">-107-</a></span> mint a másik. Járásuk, tartásuk mintha
zene volna. Valahol messze a fák közt harkály kalapácsolt. Az ördög
vinné, mit zavarja az embert – a nézésben.</p>
<p>Az egyik ernyőt vivő leány megfordult és hátrakiáltott, –
alkalmasint a visszamaradottakhoz:</p>
<p>– Hölgyeim és képzelt uraim, siessenek! A pisztrángok szépen
kérik, mert éhesek. Matykó már itt van az uzsonájukkal.</p>
<p>Erre tánclépésben, szoknyáját féloldalt felfogva, szép karcsú
derekát negédesen mórikálva, előkeringőzött a gyertyánfák mögül az
ötödik leány, kinek a nyakában hosszan leeresztett, sáfrányszínű
selyemszalagon egy legyező lógott. Amint ide ugrott, oda ugrott, a
csintalan legyező a bokáit verdeste.</p>
<p>Az első leány letért az útról s végig lépdelve a pázsíton,
egyenesen a tónak tartott. Nem messze a padtól, ahol Druzsba úr
ült, egy másik hasonló padhoz ment és bársony vánkosát rátette.</p>
<p>Azután a másik érkezett meg és a pad alá helyezte a
zsámolyt.</p>
<p>Az ernyőt vivő leányok leszúrták a pad mögé az ernyő két ágú
nyelét.</p>
<p>Az ötödik megnézte magát a tóban, megigazította ruháját és
levette nyakáról a legyezőt. <span class="pagenum"><a name=
"Page_108" id="Page_108">-108-</a></span></p>
<p>– Én vagyok a szellő, – mondá nevetve.</p>
<p>– Mi vagyunk az árnyék, – felelték az ernyő vivők.</p>
<p>– Én vagyok a kényelem, – szólt a zsámolyos és meghajtotta magát
tréfásan.</p>
<p>– Hát én mi vagyok? – kiáltá most egy hatodik kis fruska,
nyilván a felolvasónő, fitos orrú, pikáns arcú, aki csak most
toppant oda valamely más úton, egy félig felvágott könyvvel
hadonászva nagy szelesen. – Én ülök a Minerva lábainál a könyvvel.
Én a bagoly vagyok.</p>
<p>– Látjuk, – bizonyítá a zsámolyhordozó csípősen – mert jön is
már nyomodban a fekete éjszaka.</p>
<p>Nevettek mind a hatan. Ha hat leány nevet, mintha hat nap sütne
az égről, minden nevet akkor s a hetedik nap talán nem is süt.</p>
<p>A fekete éjszaka jött is, azaz csak csoszogott egy deszkamellű,
öreg, pápaszemes német gouvernante képében.</p>
<p>Druzsba úr nézte, nézte, de félig-meddig azt hitte, hogy ez is
csak vizió. Tehetetlenül, tompa közönybe merülve várta, mi fog
történni. Hisz csak az történik vele, ami más álomlátóval, hogy nem
tud fölébredni.</p>
<p>De elméje mégis működött, habár arról számot adni nem tudna. Egy
percig azt hitte, hogy a mithologia tündérei gyűlnek ide, vízi
<span class="pagenum"><a name="Page_109" id=
"Page_109">-109-</a></span> nymphák, najádok. Emellett az is
megvillant eszében, hogy az öreg Wildungen hat kis komornát
emlegetett, de abban a rendkívüli lelkiállapotban, melybe a
különben is ideges professzor úr került, csodálatos khaosba folyt
össze a valóság túlfeszített képzelődése szörnyszülötteivel. A
túlvilági hang, a hízlalásban levő gyermek, a Jahodovsky megjelent
arcképe nem lehet mind igaz dolog s ha csak egyik nem igaz, mert
mindet egyformán látta, tapasztalta, akkor aztán mit tudja ő, hogy
mi hát az igaz? Akkor minden problematikus, talán az se igaz, hogy
ő Wildungennel beszélt és az se, hogy ő Druzsba.</p>
<p>Elméjének feszereje mellett tesz azonban tanúságot az a
körülmény, hogy Druzsba úr azonnal letett arról a gondolatról,
mintha nymphákat látna, mihelyt az érkező „piszkafa“ megszólalt
hamisítatlan porosz németséggel:</p>
<p>– Mein Gott! Mily spektákulum! A dogg elszabadult a kisasszony
kezéből s most utána szaladgál, fogdossa. Mért nem maguk vezetik a
kutyát? Menjenek legalább, segítsenek elfogni.</p>
<p>Alig hogy kimondta, már tárgytalan lett a parancsa.</p>
<p>Mintha hűs szellő támadna, pedig csak szoknyasuhogás, mintha új
illatot lehelnének a virágok, pedig csak egy leány közeleg, lihegve
<span class="pagenum"><a name="Page_110" id=
"Page_110">-110-</a></span> fut a doggal, mert nem akarja
elereszteni a zsinórját, követi hát bokron, kaktuszon, violaágyon
keresztül, hosszú szöszke haja leoldózott, az egyik fonatba
beleakadt egy vadgesztenyegaly, azt is hozza, a fehér pettyes
batiszt szoknyája kiszakadt ráncaiból, az orgonavirágos
szalmakalapja pedig lecsúszott a szemére, le éppen az
orrocskájára.</p>
<p>– Mein Gott, hogy néz ki a kisasszony! Szörnyűség! – nyafogott a
piszkafa. – És milyen vörös, mint a rák. Hát érdemes ezért a
dögért! No, Mathias, – intett azután a huszárnak – meg lehet
kezdeni.</p>
<p>Az újonjött leány leül a vánkosra a padon, fölteszi lábacskáit a
zsámolyra (de milyen csodálatos parányiak a topánkái). A rab dogg
lefekszik lábaihoz, a legyezős leány kipirult arcára szellőt kezd
hajtani s emiatt nem látható. (Pedig, ha már látta a hatot Druzsba
úr, a hetediktől se ijedne meg.) Mathias most egy-két maroknyi
pépszerű húst hajít be a tóba. (A dogg boszankodva nézi a pazarlást
és morog, hogy okosabb helyen is elférne a hús.) Ahova a habarcs
beesett, a csendes víz élni kezd, ezüst, nyúlánk haltestek jelennek
meg közel a felszínhez és egy pár virgonc kopoltyús fejecske künn
is megvillan, de csakhamar eltünik ismét.</p>
<p>A dogg eközben azon gondolkozik, hogy <span class=
"pagenum"><a name="Page_111" id="Page_111">-111-</a></span> kin
töltse boszúságát. Nini, ott ül nem is nagyon messze egy idegen
ember. Nosza, feszíti a kötelet s ugatni kezd Druzsba úr felé.</p>
<p>– Az az úr ül amott, – jegyzé meg az öreg piszkafa – ki a
kastélyt jött megnézni. Mein Gott, milyen szomorú ember! (És
megtörülgette a pápaszemét.)</p>
<p>A dogg célt ért. A leány, kinek lábainál ült, önkénytelenül az
idegenre vetette tekintetét, aztán felugrott, eleresztette a dogg
zsinórját és egyenesen odaszaladt az ismeretlen úrhoz.</p>
<p>– Mit látok? – kiáltott fel vidáman. – Hiszen az maga
keresztapám?</p>
<p>Druzsba úr hirtelen felkapta fejét az ismerős hangra és a
csodálkozástól tágra nyitott szemkarikákkal, némán nézte egy
másodpercig, majd egyszerre zajosan tört ki belőle az ijedelemmel
vegyes öröm.</p>
<p>– Sipsirica! Lehetséges-e? Te vagy?</p>
<p>– Én vagyok, ragyogok. De hol veszi itt magát, keresztapám, ahol
a madár se jár? No ez pompás, de milyen pompás! (És tapsolt kis
kezeivel.) Csak nem a mama küldte?</p>
<p>– Nem, nem. De mit is akartam mondani? Olyan konfuzus vagyok.
Megállj. Igaz, tudom. Érteni kezdem. Az anyádnak, úgy-e, egy
arcképe van a billiárd-szobában?</p>
<p>– Persze; fotografiáról van festve. <span class=
"pagenum"><a name="Page_112" id="Page_112">-112-</a></span></p>
<p>– De hisz akkor én nem vagyok megbolondulva?</p>
<p>– Hát ki mondta, hogy meg van bolondulva?</p>
<p>– Magam gondoltam, fiacskám, mert olyanfélék történtek velem,
hogy ki sem mondhatom. Anyád arcképét láttam a falon, túlvilági
hangokat hallottam mögöttem…</p>
<p>Sipsirica elnevette magát.</p>
<p>– Persze, a bolondos Weszelny kapitány. Az ilyen tréfákban leli
kedvét. Nagy kópé és ügyes hasbeszélő a vén gyerkőc. Minket is így
ijesztgetett. S milyen komolyan tudja adni! Csakhogy már nem
hiszünk neki.</p>
<p>Druzsba úr fölélénkült, arcán a boldogabb napok derűje ömlött
el.</p>
<p>– De el is felejtettem mondani, szívecském, milyen szép vagy.
Istenem, de nagyon szép vagy. Fordulj meg csak egy kicsit, hadd
lássalak jól minden oldalról.</p>
<p>Sipsirica nem rest, mint egy megperdített orsó, kétszer is
megfordult, miközben a szoknyái alul harang alakra kitágulva
repkedtek.</p>
<p>Édesen mosolygott, mire még szebb lett és leült Druzsba úr
mellé.</p>
<p>– Hanem hát hogy jutsz te ide Krakkóból? – folytatá Druzsba úr.
– Micsoda új csoda ez megint? <span class="pagenum"><a name=
"Page_113" id="Page_113">-113-</a></span></p>
<p>– Krakkóból? Mit keresnék én Krakkóban?</p>
<p>– Édes anyád azt hiszi, hogy ott vagy.</p>
<p>– Eh, bohóság, dehogy hiszi. Hiszen ő maga vett rá, hogy ide
jöjjek.</p>
<p>Druzsba úr arca kellemetlenül rángatózott s idegesen babrált
újjaival a gombjain.</p>
<p>– Mit beszélsz? Ő hát tudja? Nem értem. Nyilván azt restellte
bevallani, hogy szolgálatba adott a hercegkisasszonyhoz.</p>
<p>– Miféle hercegkisasszonyhoz? – kérdezte Sipsirica, szép álmatag
szemeit keresztapjára emelve.</p>
<p>– Hát ki máshoz, mint ehhez, akinek ezt a kastélyt berendezték?
Mert tudod-e, Sipsirica, hogy ez a mi kastélyunk?</p>
<p>– Ehhez? – nevetett fel Sipsirica. – Ehhez a hercegnőhöz, tra
la? (Felugrott helyéről és meghajtotta magát.) Az a
hercegkisasszony én vagyok tra la la la.</p>
<p>Druzsba úr szemöldjei egész a homloka tetejére szaladtak
fel.</p>
<p>– Ne beszélj, kérlek, a világba! Ne légy olyan szeles
„napsugárka“! Nem vagyok én gyerek, hogy te is bolonddá tégy.</p>
<p>– Ejnye keresztapám, – fakadt ki Sipsirica, – hát nem látta az
imént, hogy én vagyok itt az úrnő, hogy én ültem a baldachin
<span class="pagenum"><a name="Page_114" id=
"Page_114">-114-</a></span> alatt, hogy az én arcomat legyezik a
komornáim?</p>
<p>Druzsba úr ijedten és mohón fordítá tekintetét a vidáman
nevetgélő leánycsoport felé s látta, hogy üres a díszhely az ernyő
alatt.</p>
<p>– Szent Isten! ha nem vagy komorna vagy társalkodónő, hát milyen
címen uraskodol itt?</p>
<p>Sipsirica lesütötte szemeit, gondolkozott egy kicsit,
elbámészkodni látszott a tavon túlra és olyan felhőféle suhant el
arcán, mint mikor a rózsabimbó valami keshedt, elszáradt falevél,
melyet a szél visz, röptében ráveti az árnyékát.</p>
<p>– Másnak nem mondanám, – szólt aztán halkan, töredezetten,
tekintetével a földet keresve – de maga a keresztapám, magának
megmondom az igazat. Ösmerte azt az urat, aki hozzánk járt néha
délután, kocsi várta mindig a kapu előtt?</p>
<p>Druzsba úr a fejével intett, szepegve, hogy mit fog hallani.</p>
<p>– Az egy dúsgazdag, nagyhatalmú excellenciás úr, innen nem
messze van egy uradalma is, más vármegyében, de ott meg a neje
lakik. Ösmeri, tudom, a nevét is, de nem szabad megmondani. Eh mit,
mégis megsúgom, tartsa no ide a fülét, keresztapa.</p>
<p>Sipsirica bele súgta a nevet s még hozzákiáltotta <span class=
"pagenum"><a name="Page_115" id="Page_115">-115-</a></span>
pajkosan: huhuhu! Szinte várta, hogy fog ezen elmosolyodni a
keresztapa. Olyan természetes, gyerekes volt, olyan igéző, hogy
sírni lehetett volna a kedvességén.</p>
<p>De Druzsba úr se nem nevetett, se nem sírt, hanem ismét csak
bólintott szomorúan a név hallatára.</p>
<p>– No hát ennyi az egész – fejezte be a gyónást Sipsirica. –
Ennek az öreg úrnak vagyok a barátnéja.</p>
<p>Druzsba úr fölszisszent és felugrott, mint akit mérges kígyó
mart meg. Mindent megértett egy pillanat alatt.</p>
<p>– Iszonyú! – hörgé dúlt arccal. – Az az asszony, az a gyalázatos
asszony adott el neki… (Szemeiből a gyűlölet zöldes lángja csapott
ki.) Pedig micsoda szent anyát játszik!… Úgy-e, ő adott el?</p>
<p>Sipsirica hallgatott.</p>
<p>Druzsba úr megragadta a kezét.</p>
<p>– Gyere innen, itt hallgatnak ránk, van hozzád egy komoly
szavam, – szólt elvonszolva őt a gyertyánfalak között, hol aztán
kitört belőle a keserűség, mint a Vezuvból a láva:</p>
<p>– Mondhatom, szép mákvirág vagy, Sipsirica. Hát nem tudtál
ellenszegülni? Hát ez az a finom nevelés, amit kaptál? Hát te is
csak olyan álnok fajzat vagy, mint ő? Tettetés, hazugság
<span class="pagenum"><a name="Page_116" id=
"Page_116">-116-</a></span> volt tehát, mikor olyan ártatlan és
tudatlan báránykának mutatkoztál? Felelj nekem!</p>
<p>Sipsirica hallgatott.</p>
<p>– Nem védekezel? Jó. Mindegy. Én azért mégse hiszem, hogy
teljesen romlott volnál; még abból a korból ösmerlek, mikor a
térdeimen üldögéltél, olyan őszinte, okos kis gyermek voltál,
Sipsirica. Te bizonyosan jó vagy, csak szerencsétlen. És én
fogadalmat tettem a keresztségnél, megígértem szegény apádnak a
halálos ágynál, hogy gyámolítani foglak, tehát neked ebből a
fertőből ki kell jönnöd.</p>
<p>– Lehetetlen, – szólt közbe a leány, kezeit mellén összetéve –
lehetetlen.</p>
<p>– Ne szólj közbe, semmi se lehetetlen. Tudok mindent. Anyádat
megfizették, az Isten verje meg a hitvány pénzét, ő vele együtt.
Tízezer forintot tett a takarékpénztárba. De az semmi. Ami
megtörtént, megtörtént. Rab nem vagy azért. És én kiviszlek innen,
ha az ördöggel kell is megviaskodnom, ha a poklot kell is
letepernem.</p>
<p>A máskor gyáva ember arca kigyúlt, alakja kiegyenesedett, ökleit
fölemelte, hangja a menydörgéshez lett hasonlatos s valami olyan
hatalom és erő sugárzott ki egész lényéből, hogy a föld is nyögni
látszott a talpa alatt, amint a leány mellett lépegetett.
<span class="pagenum"><a name="Page_117" id=
"Page_117">-117-</a></span></p>
<p>Sipsirica bizonyos áhitatos félelemmel és tisztelettel nézett
fel rá, aztán elfordította a fejét és halkan, tompán mondá:</p>
<p>– Csak hagyjon engem, keresztapa! Hasztalan volna az ilyesmi,
nincs arra mód, hogy innen kieresszenek, vigyáznak rám, éjjel és
nappal, az én cselédeim egyszersmind az én őreim. Beláthatja, hogy
lehetetlen.</p>
<p>– Hát a földalatti úton, a bányán keresztül? – súgta
Druzsba.</p>
<p>Sipsirica elpirult.</p>
<p>– No, mit szólsz ehhez? – Ugyebár, ravasz keresztapád van? – S
fájdalmasan mosolygott.</p>
<p>A leány letépett egy gyertyánfa levelet és azt harapdálta fehér,
rizskása fogaival zavartan.</p>
<p>– Bolondság az egész, kedves keresztapa, tessék elhinni. Hagyja
csak úgy a dolgot, ahogy van. Megmondom az igazat, hiszen maga jót
akar nekem: én még akkor se mennék innen el, ha mehetnék, mert én
itt boldog vagyok, keresztapa.</p>
<p>– Persze a mérnökkel? – vágott közbe Druzsba úr indulatosan.</p>
<p>Hátravetette a fejét és a lábacskájával, a cipője lakkos
orrával, a kavicsokat lökdöste szerte. <span class=
"pagenum"><a name="Page_118" id="Page_118">-118-</a></span></p>
<p>– Ne firtassa, hogy miért, de én maradok, punktum.</p>
<p>– Utolsó szavad ez, Sipsirica?</p>
<p>– Ne haragudjék, keresztapuska, de a leges-legutolsó.</p>
<p>– Úgy? – szólt Druzsba úr jéghidegen és élesen. – Látom, hogy a
kisasszony még szeretőnek se tisztességes.</p>
<p>S ezzel egy megvető pillantással ott hagyta, szilárd léptekkel
elsietvén a kastély felé.</p>
<p>Sipsirica utána kiáltott rekedten.</p>
<p>– Keresztapa, keresztapa, ne hagyjon el így!</p>
<p>De Druzsba úr úgy tett, mintha nem hallotta volna. Ment, mint a
golyó, nem nézett se jobbra, se balra, míg végre szemben találta a
major domust. Mellette a pitykés mellényű fiúcska poroszkált, egy
pohár tokaji bort hozva egy kis ezüst tálcán és ropogtatva a
tökmagokat.</p>
<p>– Mindenütt keressük a borral, – szólt nyájasan a major domus. –
De teringette, mi történt önnel? Hisz ön egészen megfiatalodott.
Tessék uram a borocska!</p>
<p>A düh, a szívén ejtett seb láza, az emberi hitványság kihívó
fenhéjázása költötte fel benne a dacot, korbácsolta fel ereiben a
vért, azért volt olyan ruganyos és fiatalos. <span class=
"pagenum"><a name="Page_119" id="Page_119">-119-</a></span></p>
<p>Méltóságteljes mozdulattal utasítá vissza a nyújtott italt,
aztán majdnem parancsoló hangon mondá:</p>
<p>– Vezessen ki azonnal ebből a gyehennából!</p>
<p>És csakis addig tartott ez a fölajzott erő, míg elhagyhatta a
helyet, míg becsukódott utána a nehéz kapu s míg föl nem rezzenté a
sívár valóra a bokrok mögül kilépő Kutorai, ki némi kedvetlenséggel
kiáltott fel:</p>
<p>– A tekintetes úr tehát él még?</p>
<p>Druzsba úr erőtlenül, bágyadtan roskadt a pedellus vállára.</p>
<p>– Oh, Kutorai, bár látna engem inkább halva.</p>
<p>Kutorai (későbbi vallomása szerint) nagyon rossz karban látta
viszont a tanár urat; arca dúlt és halovány volt, ajkai
rángatóztak, szemgolyóiban téveteg fény szaladgált.</p>
<h3>Epilog,</h3>
<p class="center"><i>melyben a szerző részint ujságokból, részint a
Ház naplójából és egyéb összeszedett apróságokból kiegészíti és
befejezi a történetet.</i></p>
<p>A „Tyúk-ketrec“-ben, a fiatal festő óriások tanyáján, még ma is
tartja magát a rege, hogy volt egyszer egy kép, mely lefőzte volna
Európát, ha egy őrületes kéznek nem esik áldozatul. Valami
Topánfalvy Győző műve volt, <span class="pagenum"><a name=
"Page_120" id="Page_120">-120-</a></span> aki kedvét vesztve,
ezután soha többé nem festett semmit. Ilyen tönkrement remekművek
gyakran előfordulnak az olyan nemzeteknél, ahol az épségben
megmaradt művek nem remekek.</p>
<p>A dolog pedig úgy történt, hogy Druzsba Tivadar tanár úron egy
idő óta búskomorság jelei mutatkoztak. Mióta felvidéki utazásából
hazatért, emberkerülő lett és minden szokását megváltoztatta. Nem
ment sehová, régi barátjait az utcán elkerülte, napokon át
bolyongott egyedül a Gellérthegyen, vagy a budai erdőkben. Gyakran
beszélgetett magában, de másokkal éppen nem beszélt, még a
gazdasszonyával is többnyire jelekben nyilvánítá akaratát.</p>
<p>De hát ez fel se tűnt. „Valami nagy bánata lehet szegénynek, –
mondogatta a gazdasszony – de hiszen azelőtt is mindig különös úr
volt.“</p>
<p>Egy reggel, éppen mikor mosakodott, benyitott hozzá Topánfalvy
Győző fiatal festő, a szokásos hosszú hajjal, a meghagyott
„légy“-gyel az ajka alatt, bársony zekében s utána egy hordár hozta
a Jahodovsky arcképét, vászonnal letakarva.</p>
<p>– Kész a kép uram, – szólt a piktor a leplet lehúzva. –
Reménylem, meg lesz ön elégedve. <span class="pagenum"><a name=
"Page_121" id="Page_121">-121-</a></span></p>
<p>Druzsba úr megfordult és amint megpillantá Jahodovskyt, kinek
homlokáról dics-sugarak ragyogtak, arca elvörösödött és eltorzult,
szemei vérbe borultak, odarohant a képhez, felrúgta azt s cipője
sarkával beszakítá, aztán ráugrott, taposta, gyúrta, tombolt
rajta.</p>
<p>– Pusztulj hazugság, pusztulj, pusztulj! – kiáltozá. – Ördög ő,
nem anya. Veszszen a papirra vetett árnyéka is.</p>
<p>A megrettent művész ellenkezni próbált:</p>
<p>– Az Isten szerelméért, mit tesz ön? Tudja-e, hogy ez több mint
gyilkosság? Ha száz embert megöl, nem árt annyit az
emberiségnek.</p>
<p>Szerette volna tettleg megakadályozni a rombolást, de nem merte;
a dühöngő ember szemei oly félelemgerjesztően forogtak üregeikben,
hogy tanácsosabbnak vélte elrohanni és lármát csapni lefelé menet a
grádicsokon:</p>
<p>– Megőrült a tanár, fogják meg; jaj, oda van nagy alkotásom.</p>
<p>De miután maga a művész látszott olyannak, mint aki megőrült, a
garádicson és az udvaron járókelők egyszerűen vállat vontak. A
művész azonban futkosott a panaszával Pontiustól Pilátusig, úgy,
hogy a tanár urak is értesültek a festmény szomorú sorsáról és
Druzsba úr abnormis viselkedéséről. Különbözők voltak a nézetek. –
Megbolondult, – szóltak ellenségei, <span class="pagenum"><a name=
"Page_122" id="Page_122">-122-</a></span> – mindig is ideges volt
szegény. – Ejh, talán megharagudott a piktorra, – állították a jó
barátok. – Vagy talán az asszonyra, akit a festmény ábrázol. Lermer
tanár úr votum seperatumot adott, hogy azt mondta, nyilván
szerelmes abba az asszonyba, mert csak a szerelmes gurulhat ilyen
éktelen dühbe. Ez ellenében Krug tanár úr a paralysis progressiva
tüneteit látta fenforogni a búskomorságban és az apathiában, melybe
egy idő óta sülyedt.</p>
<p>Augusztus vége lévén, minthogy a diligentia még nem kezdődött
meg, Lermer és Csetneki tanár urak bízattak meg, hogy látogassák
meg Druzsba urat valamely gyengéd ürügy alatt, személyesen
győződjenek meg hogylétéről. Kik is eleget tévén e feladatnak,
megnyugtató híreket hoztak:</p>
<p>– A kolléga feltűnően mélabús ugyan, de aggodalomra nincsen ok.
Csendesen dolgozik otthon a jelentésén, melyet a tanári karnak
nyújt át a zsámi birtok állapotáról. Velünk igen szépen és
értelmesen elbeszélgetett. A kényes thémát a képről természetesen
nem hoztuk elő, minélfogva erre nézve nem is nyilatkozhatott.</p>
<p>Tényleg szorgalmasan dolgozott ez iraton, melynek terjedelme
ívekre ment. Nem egyszerű gazdasági jelentés volt ez, hanem egy
rettenetes vádirat a hatalmasok ellen, kik égbekiáltó <span class=
"pagenum"><a name="Page_123" id="Page_123">-123-</a></span>
istentelenségek elkövetői. Beleöntötte egész háborgó lelkét,
lefestette eleven színekkel a fölfedezett bűnt. Megnevezte a
piperkőc nagy urat, ki a király és a nemzet tiszteletét bírja, de
Isten előtt alább jön a koldusnál, ki tízezer forinton vásárolta
meg özvegy Jahodovsky Józsefnétől annak hajadon gyermekét s akit a
kastélyban hermetice elzárva tart, még több hasonló szépségű, és
korú ártatlan leányka társaságában, szóval leírta a jelentésben
elbeszélésünknek kis kivitellel majdnem egész második részét.</p>
<p>Mikor a rendkívüli tartalmú memorandumot szeptember 3-án
délután, a vakáció utáni első tanári konferencián (melyre Druzsba
úr nem jelent meg) felolvasták, nagyon vegyesen nyilvánultak a
vélemények.</p>
<p>– Most már csakugyan félek, hogy valami baja van – vélte az
igazgató. – Per amorem dei, ez csak még se lehet mind igaz.</p>
<p>– Én meg most már nem félek, – ellenveté Lermer tanár úr, a
zwikkerjével játszadozva – mert megvan a kép megsemmisítésének a
magyarázata. A kép ugyanazt a Jahodovskynét ábrázolta, ki a
jelentés szerint leányát az öreg grófnak adta el. A legnemesebb
rúgó, az erkölcsi felháborodás dolgozott a kollégában.</p>
<p>– De lehet-e ilyen tekintélyes, hófehér <span class=
"pagenum"><a name="Page_124" id="Page_124">-124-</a></span> jellemű
főúrról olyasmit föltenni? – szörnyűködött Krug tanár.</p>
<p>– Lári-fári – pattant fel az öreg Tóth Gedeon, a fizika tanára.
– Sötétben minden tehén fekete és minden excellenciás úr fehér.
Világosságnál azonban másképp is lehet.</p>
<p>Disputa támadt pro és contra, és nem lett volna baj, ha inter
muros marad, de a tanár urak a konferencia után szétszéledtek, kiki
a maga kávéházába, ott elbeszélték a zsámi dolgot s reggelre már
két lap közölte, garmond ritkítva: „<i>Egy felvidéki kastély
rejtelmei</i>“ és „<i>Hárem a hegyekben</i>“ címek alatt. Mint
ahogy a méh éppen a mézanyagot szedi ki a virágból, a lapok is csak
a pikáns részt szippantották ki, a kocsánt, a szárat és a gyököt
ott hagyva, gyönyörűen kiszínezték a zsámi kastély paradicsomát,
közölve a főúr nevének kezdőbetűit is, afféle diskrét
körülirásokkal, amiket a bolond olvasó spanyolfalaknak néz, de
amelyek voltaképen tükrök, hogy azokban az elfedett alak a maga
legteljesebb meztelenségében látszassék. A közlemények nagy port
vertek fel. Az egész városban erről beszéltek. A kaszinóban, ahol
az öreg excellenciást fiatalabb éveiben kaszinói jargonban félig
magyarul, félig németül „Zupajkos“-nak nevezték, megnőtt a
renoméja, hanem, hm, mit szól majd az excellentiás asszony? És mit
szólnak az udvarnál, <span class="pagenum"><a name="Page_125" id=
"Page_125">-125-</a></span> ahol grata persona? Sapristi, ez nem
olyan egyszerű eset!</p>
<p>Várták, hogy majd csak történik valami, cáfolat, párbaj, tovább
való bepillantás a dolog meritumába, de hetek múltak el és semmi se
történt, mindössze a miniszter bekérte a gymnasiumtól az ominózus
jelentést.</p>
<p>S az erre következő napon este nyolc órakor egy kétlovas
bérkocsi állt meg a „Puttony-utca“ amaz egyemeletes háza előtt,
ahol Druzsba úr lakott.</p>
<p>Egy finom öltözékű úr ment fel a lépcsőkön s minthogy Druzsba
tanár urat lakásán találta, illően meghajolva bemutatta magát, hogy
ő a miniszter nevében jön, aki olvasván az ő zsámi jelentését,
érdeklődik a további részletek iránt, minélfogva sürgősen magához
kéreti. A kocsi lent vár a kapu alatt.</p>
<p>Druzsba úr csodálkozott és valami balsejtelem mardosta,
mindenféle kifogásokat hozott fel, hogy most este illetlen, hogy
nincs a frakkja kivasalva, hogy nagyon gyengének és kábultnak érzi
magát, de az erőszakos úri ember mindenben sarokba szorította;
izzadt a homloka, erei kidagadtak, egész arca kínlódást,
gondolkozást fejezett ki. Izgatottan csavarta le a lámpát,
mivelhogy füstölt, azután megint felcsavarta, mert nem eléggé
világított, ötölt-hatolt, érthetetlen félszavakat morgott, végre
<span class="pagenum"><a name="Page_126" id=
"Page_126">-126-</a></span> nagy szorultságában megragadta az
utolsó szalmaszálat:</p>
<p>– Tetszik-e tudni, hogy ma péntek van és nem volna tanácsos
pénteken… Még valami szerencsétlenséget hozna ő excellentiájára, ha
engem pénteken fogadna.</p>
<p>Az idegen mosolygott.</p>
<p>– Ön áldott jó ember, Druzsba úr, de ne féltse ő excellentiáját,
mert régen elvitte volna az ördög, ha azok a felek mind
szerencsétlenséget hoznának rá, akikkel ő pénteki napokon tárgyal,
he, he, he. És végre is, ami fő, ő excellentiája kívánságának nem
lehet ellenszegülni.</p>
<p>– Hát ez igaz, no, ez igaz, – hagyta rá Druzsba úr
gyámoltalanságba esve és minden ellenszegülést abba hagyva – akkor
hát megyek is.</p>
<p>Lement s hagyta magát beültetni a kocsiba, mely legott
megindult. Robogott, robogott, érezni lehetett, amint befordul
utcáról-utcára, vagy valamely másik fogatnak kitér. Odakünn piszkos
sárgásfehér őszi köd gomolygott, csak a gázlámpák fénye hatolt át
rajta s az is csak olyannak tűnt fel a kocsi ablakain, mintha egy
gyertyának a fénye tojáson át világítana. A kocsi ment-ment,
Druzsba úr behúzódott a jobb szögletbe és egy szót se szólt,
elhagyta magát, mintha nem is élne s ahogy a kocsi kátyúba zökkent
vagy félredőlt valamely <span class="pagenum"><a name="Page_127"
id="Page_127">-127-</a></span> kiálló kövön, az ő teste is a
szerint dőlt, hajlott jobbra-balra. Innen is, onnan is sajátságos
hosszú árnyak jöttek elő, melyek hangtalanul osontak tova.
Hova-tovább rejtélyes zúgás keletkezett, aminő az erdőkben van. S
valóban az ablakon kitekintve, különös alakú száz csápú szörnyek
látszottak úszni a ködben, mint bogarak a tejben.</p>
<p>Végre megállt a kocsi egy pillanatra, egy vaskapu megnyilt
előtte és begördül egy udvarra: a kapu ismét becsukódott.</p>
<p>– Itt vagyunk – mondá az idegen úr. – Ah, ön elaludt?</p>
<p>– Nem, csak elgondolkoztam, – szólalt meg Druzsba úr
lethargiájából fölrázatva.</p>
<p>Aztán ő is lekászmálódott és egy nagy kastély parkjában találta
magát, éppen a bejáratnál.</p>
<p>– Ez nem a miniszterium, – mondá sötéten.</p>
<p>– Ő excellenciája nyaraló villája, – felelte az idegen.</p>
<p>A lépcsőzetnél nyájas öreg úr mutatkozott bojtos házisapkában,
körülötte néhány szolga lámpással.</p>
<p>Barátságosan kezet fogott a jöttel, aztán a karjára fűzte.</p>
<p>– A miniszter már várja önt. Cudar időnk van, uram. <span class=
"pagenum"><a name="Page_128" id="Page_128">-128-</a></span></p>
<p>Druzsba úr nem felelt semmit, szeliden hajtotta le a fejét és
hagyta magát vezettetni, ment, ment, egyik lábát a másik után
emelgetve lépcsőről-lépcsőre fölfelé a nagy eleven sírba, melynek a
neve tébolyda.</p>
<p>Néhány nap múlva kommüniké jelent meg a lapokban, hogy a zsámi
kastélyról forgalomba hozott pikáns hírek, melyek közéletünk egy
tisztes, kimagasló alakját is kellemetlenül érintették, egy
megtébolyodott tanár, Druzsba Tivadar megbomlott agyában
keletkeztek, vagyis ennek jelentéséből szivárogtak ki s
természetesen minden alapot nélkülöznek. Az illető tanár jelenleg a
lipótmezei tébolydában van gyógykezelés alatt.</p>
<p>Ezzel aztán végkép el is aludt volna a „zsámi ügy“, ha a
vánkosokat ki nem rángatja alóla az ellenzék. Ezek az urak mindent
megtudnak, mindent megértenek és olyan jó szakácsok, hogy még a
csontot is kitünő mártással tudják körülönteni és delicia azt a
közönségnek szopogatni.</p>
<p>A zsámi ügy emellett nem is volt puszta csont; sokan suttogták,
hogy a szegény Druzsba tanár olyan jó eszű, mint akárki, de igazat
mondott, tehát be kell törni a fejét. Még pedig az övét belülről
volt a legkényelmesebb betörni. A hosszúkezű főurat csak nem is
lehetett kiszolgáltatni a rossz nyelveknek. Hisz <span class=
"pagenum"><a name="Page_129" id="Page_129">-129-</a></span> azért
vette fel a kormány programmjába a jogállam kiépítését, hogy még
nincs kiépítve. Ha a főurat elesni hagynák s Druzsbát szabadon
járni a leleplezéseivel, akkor már megvolna a jogállam. A kormány
tehát csak következetes. A képviselőházi folyosó tele volt ilyen
diskurzussal; maguk a zólyommegyei követek is titokzatosan
húzogatták fel a szemöldjeiket:</p>
<p>– Hja, ha mi szólhatnánk, szólnánk. De ha szólnánk, bolondok
volnánk.</p>
<p>Így kujtorgott és settenkedett a zsámi ügy hetekig, hónapokig,
uzsonna-asztaloknál, kocsmákban, klubokban, folyosókon, míg végre
egy nap kipattant a Ház plenumában, mint interpelláció.</p>
<p>Mély csöndben hallgatta a jobboldal, a szélsőbal nyugtalanul
fészkelődött, különösen annál a passzusnál, hogy a tébolydába
hurcolt tanár a kormány ellen szavazott a múlt választásoknál.
(Zajos közbeszólások: Mindjárt gondoltuk.)</p>
<p>A zsámi ügy tehát fel lett bolygatva, bár az interpelláció
magában csak annyi, mint mikor az alvó medve a másik oldalára
fordul aludni.</p>
<p>Így feküdt a zsámi ügy a másik oldalán sokáig, elfelejtkeztek
róla. Közbe jöttek más nagyobb dolgok, a husvéti szünnapok is, úgy
<span class="pagenum"><a name="Page_130" id=
"Page_130">-130-</a></span> hogy a miniszter csak május egyik
szerdáján válaszolt.</p>
<p>Nagy, zsúfolt karzat jött össze, öreg, előkelő dámák,
structollas kalapokkal, (csak úgy sustorgott a tömérdek selyem)
kaszinótagok, főrendek (csak úgy villogtak a monoklik), a „Páva“
törzsvendégeiből is kivillant néhány ismerős fej. Nini, Mliniczky
úr. Nini Kovik úr. Amott meg az éneklő kanonok úr.</p>
<p>Nem lehet feladatunk kiszínezni az ülést, egyszerűen közöljük a
Ház naplójából a miniszter beszédének elbeszélésünkhöz szükséges
részét.</p>
<p>… „A t. képviselő úr interpellációja két részből áll, t. Ház,
egyik, mely a zsámi kastély rejtelmeire vonatkozik, a másik, mely a
Druzsba Tivadar tanárral szemben tanusított eljárást érinti.
(Halljuk, halljuk.) Úgy a főispántól, mint egyéb közegeimtől
beszerzett hivatalos adatok alapján a következőket hozhatom a t.
Ház tudomására.</p>
<p>A zsámi kastélyt, az előttem fekvő eredeti szerződés szerint
néhai Kopál ügyvéd zólyomi lakostól bizonyos Chaterina Maylingen
nevű poroszországi illetőségű koros úrhölgy bérelte ki több évre,
ki is rendes személyzetével a múlt nyáron késő őszig orvosai
rendeletére ott tartózkodott. November elején azonban visszament
hazájába s azóta a zsámi kastély üresen <span class=
"pagenum"><a name="Page_131" id="Page_131">-131-</a></span> áll.
(Egy hang balról: Ne erről beszéljen, hanem a grófról!) Hiszen ő
róla is beszélek, mikor konstatálom, hogy nem ő bérelte a kastélyt,
hogy neki ahhoz semmi köze, ha csak azt nem vesszük, hogy
egyszer-kétszer, de tudomásom szerint csak egyszer, látogatást tett
a tiszteletreméltó koros úrhölgynél, ki berlini attaché korából
ismerőse. (Nyugtalanság balról.) De ez nem olyan eset, t. Ház, mely
egy miniszterre bárminemű intézkedés és közbelépés szükségét
hárítaná. (Derültség és helyeslés a jobboldalon.)</p>
<p>Ami már most az interpelláció másik részét illeti, a Druzsba
tanárra vonatkozó részt, az első részre adott felelet egyszersmind
indokolása az eljárásnak, mely irányában követtetett. Eltekintve az
orvosi megfigyelésekről tett jelentésektől, melyek elmekór
fenforgását plausibilissé teszik, maga az a jelentés, amit a
szerencsétlen tanár a zsámi kastélyból tett tapasztalatairól
szerkesztett, nagyban és egészben nem lehet más, mint egy kóros
elme túlfeszített működésének fantasztikus szüleménye. (Úgy van,
úgy, a jobboldalon.) Annyival inkább, tisztelt Ház, mert abból
semmi sem bizonyult valónak, sem a hírbe került főúrnak szereplése,
aki nekem is igen tisztelt barátom, s akitől távol áll minden ilyen
inkorrektnek nevezhető üzelemnek még árnyéka is, sem pedig
<span class="pagenum"><a name="Page_132" id=
"Page_132">-132-</a></span> ama budai polgárleánynak – hogy is
mondjam csak – kényes kalandja, ki azon idő alatt krakkói
rokonainál tartózkodott, most pedig csöndben és szeplőtlen
hírnévben özvegy anyja házában él. Világos tehát, hogy mind ez a
légből, sőt nem is a légből, de egy lázas, megbomlott szerkezetű
agyból kikerült vizió szükségessé tette, hogy a nevezett tanár,
mint elmebeteg a megfelelő ápolásban ott, azon a helyen, ahol van,
részesüljön.</p>
<p>Kérem válaszomat tudomásul venni. (Általános, zajos
helyeslés.)</p>
<p>A Ház a választ felállással tudomásul vette.</p>
<p>Mikor az ülés végén mint köpüből a méhek kifelé tódultak a
képviselők a korridoron, a karzatról levezető lépcsőn egy erős,
rekedtes hang verte ki magát a formátlan zsivajból:</p>
<p>– Meg mernék rá esküdni, hogy egy szóig igaz, amit Druzsba
állít.</p>
<p>Többen fölnéztek a hang irányában. Egy kifent bajuszú robusztus
alak jött le, köpcös hölgyet vezetve karon. Senki se ösmerte, csak
a „Páva“ törzsvendégei. Manusek Vince volt, aki, úgy látszik, új
özvegyasszonyra akadt azóta.</p>
<p>Nem tudni azonban, a miniszter szavaiban való kételkedésnek
vegyük-e, vagy csak túlságos lelkiismeretességnek, a megszavazott
<span class="pagenum"><a name="Page_133" id=
"Page_133">-133-</a></span> dolgok fölötti meditálásnak, hogy egy
csomó képviselő, kivált a fiatalja, összebeszélt, hogy a „Pává“-ba
megy vacsorálni és megtekinti az interpelláció egyik tárgyát.</p>
<p>Szép csöndes májusi este volt, hát el is mentek és lett nagy
sürgés-forgás a „Pává“-ban erre a megrohanásra. A sok előkelő úr a
fényes cilinderekben valami ünnepies pompát kölcsönzött a
Pávának.</p>
<p>Lótott-futott Jahodovsky, majd hogy százfelé nem szakadt. A
sipsirica is segített. Nagyon csinos volt, jaj, de megenni való
volt a tarka perkál szoknyájában, csak az a kár, hogy olyan
szomorúnak látszott, mint egy apáca.</p>
<p>A képviselők próbálkoztak vele incselkedni, de nem is igen
felelt, csak éppen mosolygott bágyadtan, betegesen.</p>
<p>– Nem csoda – magyarázta Mliniczky, aki átült egy kis
trics-tracsra a képviselők asztalához. (Az efféle imponál a többi
törzsvendégeknek.) – A leányka sokat szenvedte lelkileg, mióta
került haza Krakkóból, e miatt a szerencsétlen pletyka miatt. Az
ilyen fiatalka jobban érzi dolgokat. Hogy ne, hogy ne? Ma is
kerülte ház pokrócára, akarok mondani szőnyegre. Fáj az neki.
Szégyenli.</p>
<p>– Hát nem igaz, úgy-e, hogy az anyja eladta volna? <span class=
"pagenum"><a name="Page_134" id="Page_134">-134-</a></span></p>
<p>– No, persze, hogy nem igaz, – kiáltott fel Mliniczky
megbotránkozva s hevesen hadonászva a kezével. – Óh, hogy is ne?
Csak őrült ilyet kitalálhatta. Az anyja? a Jahodovsky? Hiszen
imádja, hiszen reszket érte. Milyen anya! Remek egy anya! Több. Egy
szent. És annak tartotta Druzsba is. Hanem hát elveszett az esze és
nem is érdemes megkeresni többé, mert ha megtalálná őtet, jobban
megbolondulna, a mint megtudna vele, hogy milyen galyibát csinálta
nélküle… Hej, sipsirica, lelkecském, hozza nekem is egy
fröcscset!</p>
<hr class="chap" />
<p><span class="pagenum"><a name="Page_135" id=
"Page_135">-135-</a></span></p>
<h2>MINDENKI LÉPIK EGYET.</h2>
<p><span class="pagenum"><a name="Page_136" id=
"Page_136">-136-</a></span> <span class="pagenum"><a name=
"Page_137" id="Page_137"><br />
-137-</a></span></p>
<p>Már a cím mutatja, hogy Erdélybe vezetem olvasóimat. Még pedig
egyik legnagyobb városába, ahol Apró István lakik.</p>
<p>Apró István uram nem valami történeti nevezetességű vitéz a
hajdan korból, (mert ilyeneket liferálnak onnan az írók), hanem
egyszerű csizmadiamester a jelenkorból, (még ma is él és varr)
olyan, aminő száz is van Miskolcon. Ha csak a csizmáról volna szó,
bizony kár volna odáig fáradni, Apró uram azonban inkább a Katalin
nevű hajadon leánya által híresült el.</p>
<p>Nem azt állítom ezzel, mintha nem lett volna a mesterségében is
tökéletes, mert bizonyára jól csinálta az emberi lábak külső
burkolatját is, látogatott boltja volt a Főtéren, átellenben a
„Mátyás király“ vendéglővel és a város előkelőségeit számíthatta a
kundsaftjai közé.</p>
<p>Sőt épen ezen a téren voltak magasra ágaskodó törekvései. A
csizmadia-hiuság egetvívó fantáziája feszegette az agyvelejét.
Mikor <span class="pagenum"><a name="Page_138" id=
"Page_138">-138-</a></span> 1891-ben azok a nagy dinnyéi termettek
a „Kígyófészek“ nevű dűlőben, hogy csodájukra járt a város, egyet,
a legnagyobbat, kiválasztván, magával vivé Karlsbadba, hódolata
jeléül a híres csizmadia-királynak, Mannl-Heinnak – mivelhogy a
májpuffadása miatt már harmadízben küldé oda doktor Pribil Pál
városi protomedicus.</p>
<p>Lefesteni való jelenet lehetett, mikor ő-kigyelme megjelent
ünneplőben a hatalmas görög dinnyével, a híres Mannl-Hein
„Hungaria“ nevű házában, mely átellenben fekszik a Schlossbrunnal s
magát bemutatván, átadta az érdekes ajándékot, a
növény-szörnyeteget ama Deák Ferenc-szemöldökű németnek, ki a maga
mesterségében olyan nagygyá lett, hogy fejedelmek is
megbámulták.</p>
<p>Szemtanúk mesélik, (mert ott volt Apró urammal a sógora), Bizéti
Gábor varga is vejestül, hogy a két csizmadia, mialatt a
dinnyeátadási szertartás folyt, váltig az egymás lábát nézte,
titkon szemmértéket véve arról.</p>
<p>De persze, az ördög gondolta volna azt még akkor! Csak későbben
sült ki a szándékuk, hetek múlva, mikor Mannl-Hein egy pár
zergebőr-cipőt küldött ajándékba Apró uramnak és ez viszonzásul
rövid időre utána, egy másik pár cipőt Mannl-Heinnak.</p>
<p>Mintha ráöntötték volna, úgy illett a lábukra, <span class=
"pagenum"><a name="Page_139" id="Page_139">-139-</a></span> s
amellett annyira kényelmes volt, hogy Mannl-Hein uram állítólag
fölkiáltott, mikor a lábára húzta:</p>
<p>– Tausend Crucifix, ez a mester! Igy még nem pihent meg a lábam,
mióta élek.</p>
<p>Lőn hát, hogy a következő saisonban Apró István uram a
Mannl-Hein-féle cipőben topogott Karlsbad utcáin; Mannl-Hein pedig
az Apró István cipőiben, mint ahogy két udvarias fejedelem
cselekszi, mindenik a másik uniformisában hivalkodva.</p>
<p>Hogy ily viszonyok közt még sem a csizmáiról lett híres Apró
István, az nem az ő hibája, az a nemzet alacsony színvonalát
mutatja. A magyar ember nem eléggé otthonos még a nuanceokban.
Nincsen érzéke a formához, a nuanceokhoz; csak a nagy eltéréseket
figyeli meg. Ösmeri például a bőrt, a kordovánt, a szattyánt, a
bagariát, a chagrint, de hogy milyen csodákat művelhet azon a tű, a
bicskia, a kapta, szög, dikics, a csiriz, a cifrázó, a sodró, a
kalapács, az ár, meg a csizmadia lelke (mert lelkét önti bele a
megalkotott lábtyűbe), arról fogalma sincs.</p>
<p>Csakis ily viszonyok közt eshetett meg, hogy Apró a leánya
szépsége által híresült el, pedig az igazán semmi érdem, csak a
természet játéka és puszta véletlenség, hogy kellemetes és az
emberi szemeknek látásra édes <span class="pagenum"><a name=
"Page_140" id="Page_140">-140-</a></span> vala. Mert se Apró uram
nem volt szép ember, sem a megboldogult Apróné asszony. Mintha
igazán rózsafán termett volna a Kati.</p>
<p>Csoda pedig annyival inkább, mert szép lánya rendszerint a
korcsmárosnak szokott lenni, vagy a mézeskalácsosnak, nemkülönben a
gombkötőknek, a szabók leányai rendszerint véznák, horpadt mellűek,
a mészárosoké tenyeres-talpasok, a timároké szeplősek, a
csizmadiáké zömökök és idomtalanok, mint a csutak; ámbátor a
müncheni szépség-gallériában egy barna suszter-leányzó arcképe veri
le a hercegnőket és királyleányokat, akik ott következnek a falon
hosszú sorban, köztük a mi megdicsőült szépséges királynénk:
Wittelsbach Erzsébet is.</p>
<p>Hanem talán még a müncheni suszterleánynál is szebb volt Katica.
Ha valami világszépséget emlegettek Erdély azon részén, mindig őt
vették mértéknek: van-e olyan, mint Kati? Szebb-e az
Apró-leánynál?</p>
<p>De még ennél is nagyobb bizonyíték volt szépsége mellett az a
körülmény, hogy a város vén-asszonyai, kiken már nem igen lehetett
élő tanúkkal konstatálni a hajadonkori állapotot, mintha
összebeszéltek volna, mind azt vallották magukról:</p>
<p>– Szakasztott olyan voltam, mint Apró Kati. <span class=
"pagenum"><a name="Page_141" id="Page_141">-141-</a></span></p>
<p>De ez azért nem zárta ki, hogy megszólják. Irigyelték a
képmásukat.</p>
<p>– Milyen szerencsétlenség az a nagy szépség rajta, de milyen!
Mert meg kell adni, hogy nagy szépség. Úri ennek minden mozdulata,
minden lépése. És akármicsoda perkál lifitykét akaszt magára, az
mind a legfölségesebb grófi ruhának látszik a csodálatos termetén.
De minek? Kinek? Mit használna az, ha a lúd úgy tudna énekelni,
mint a kanári? És ha olyan tolla volna, mint a fácányé? Azért nem
fognák be kalitkába és a gunárok rá se néznének. Azt érné el vele.
Nem vennék be maguk közé se a fácánok, se a ludak, se a kanárik.
Hát ugyan ki veszi el a Katit? Valami mesterember? Majd bolond!
Annak olyan asszony kell, aki egyszersmind szerszám, segítség.
Fűrész kell neki és asszony, vagy gyalu és asszony. De mire való
neki egy szép virág? Hiszen az ő szeme is látja a szépet, de fázik
tőle. Mert a szépség falánk fenevad, csipkét, pántlikát eszik.
Egész kirakatokat. Mesterember nem meri elvenni a Katit. Hát
mondjuk, úr veszi el. Úr, de miféle úr? A kis úrnak derogál, mert a
kis úrtól komolyan vennék, ha csizmadia-családba házasodnék, ez
ledevalválná a sárga földig. Ennélfogva valami nagy úr veszi el, de
hogyan? Úgy mint a fagy elveszi tavaszkor a barackfa virágját;
megérinti, megfújja s azzal ott hagyja lehullani. <span class=
"pagenum"><a name="Page_142" id="Page_142">-142-</a></span></p>
<p>Van valami abban, amit az öreg asszonyok összedaráltak; Katica
elérte a tizennyolcadik évét is, de kérő még mindig nem
jelentkezett a háznál. A szegényebb sorsú mesteremberek leányai
rendre férjhez mennek, a csunyák is és ő, a nagy szépség, otthon
maradt, még csak azt se kérdezte senki, hogy a világon van-e? Hát
megbolondultak ezek a mai legények? Vagy csupa illedelemből
szamarak, mint a grófok, hogy a legjobb falatot egyik sem akarja
kivenni a tálból a másik elől?</p>
<p>Restelni való vagy nem, de a szegény Katinak meg kellett
elégednie azzal, hogy bámulják, hogy szemet-szájat tátva néztek
utána, hogy a fotografiáját kiteszik a kirakatokba és hogy egy
helyi szobrász utána mintázta a Mária-szobrot a brassói templomnak.
Az is különös volt, hogy a gymnasium nagyobb diákjai egész nap az
Apró uram boltkirakata előtt ácsorogtak, nézvén az ott pompázó
csizmákat és cipőket; amiből Apró uram azt következtette, hogy most
még tökéletesebbek a cipői, mint azelőtt és hogy az új nemzedék
jobban tudja méltányolni a műremekeket. Pedig aligha nem azért
csatangoltak ott a paniperdák, mert Kati is látható volt a kirakat
üvegén keresztül, amint ott ült a gépnél és varrogatott.</p>
<p>Bizonyára más nyoma is maradt ennek: egy csomó sonett, madrigál
s néhány „Hozzá“ <span class="pagenum"><a name="Page_143" id=
"Page_143">-143-</a></span> című vers, a gymnasium érdemkönyvében.
A múzsák mutatkoztak, de kérő nem.</p>
<p>Hova-tovább mindinkább feltűnőbb lett ez a körülmény, úgy, hogy
Apró uramat is kellemetlenül érintette, kivált mert csipkelődni
kezdtek az ösmerősök:</p>
<p>– Mikor adja már férjhez a Katicát?</p>
<p>– Majd meglássa kegyelmed, egyszer csak itt toppan valami
tekintetes úr. Várakozó leány várat nyer.</p>
<p>– Addig vár, míg én akarom – felelte kevélyen, mert végtelenül
büszke ember volt.</p>
<p>Maga Katica látszott legkevesebbet törődni a dologgal. Különös
leány volt, zárkózott természetű és hideg, mint a jég. Aztán otthon
ülő, mint egy hamupipőke. Furcsa, hogy akinek olyan édes pofácskája
van, ne szeresse mutogatni. Más az ő helyében naphosszat az utcán
flangérozna. Kati ellenben, a vasárnapi templomot kivéve, nem járt
a világon sehová, csak nénikéjéhez, Apró uram sógornőjéhez, vagyis
özvegy Apró Jánosné szül. Farkas Amáliához, aki kulcsárné,
szakácsné és házvezetőné volt a Hunnia pénzintézet elnökénél,
nagyságos Kolosy Ferenc úrnál.</p>
<p>Szerencsés planéta alatt született ez a Máli néni. Oly helyre
vette be magát, mint mikor a bolha egy hideg gyékényről egy kövér
zsidóasszony ágyába kerül. Olyan gazdag, finom <span class=
"pagenum"><a name="Page_144" id="Page_144">-144-</a></span>
emberhez jutott, aki csak úgy szórja a bankót, mint más ember a
polyvát. S aztán micsoda hatalom ő a könnyűvérű agglegénynél;
rendelkezik, süt, főz, duskál zsírban, vajban, mézben, ami
szemének, szájának kellemetes.</p>
<p>Máli néni az egyetlen rokona Katicának, ő látja el ruhával, néha
egy kis ékszerrel is kedveskedik, aztán ha odamegy, mindig van
egy-két tányér sütemény az almáriumban, meg egy befőttes üveg, amit
Katicának felbont. Katica nagy inyenc, torkos, mint egy kis macska.
Háromszor, négyszer is átszalad Kolosyékhoz, mintha csak az
éléskamrába osonna egy kis paskortára.</p>
<p>Maga Máli néni is hol-hol bekukkant a boltba. Csak egy nagy
kendőt vet hanyagul a nyakára, mert közel van (a negyedik ház
innen) és mindig találnak valami sugdosni valót. Őszinte mély
vonzalmat tanusít az anyátlan gyermek iránt s váltig emlegeti: „Ha
valamit gyűjtök, ha marad utánam valami, az mind Katicáé“.</p>
<p>Apró uram Máli nénivel beszéli meg a jövendőre való
terveket.</p>
<p>– Boszantani kezd, – mondá egy napon a bolt külön fülkéjében,
pápaszemét a zöld posztókötényével törülgetve – hogy a Katinak
nincs még kérője. Takaros a leány és még sem akad szerencséje.
Talán vinni kellene ide-oda, <span class="pagenum"><a name=
"Page_145" id="Page_145">-145-</a></span> színházba, mulatságba?
Mit gondol, sógorasszony?</p>
<p>– Azt gondolom, hogy még korán van.</p>
<p>– Ej, ugyan! Hiszen tizenkilenc éves lesz maholnap.</p>
<p>– Mindegy. Mégis csak gyerek. Későn fejlődik. Nem gondol az még
a férjhezmenetelre.</p>
<p>– Vajon?</p>
<p>– Tudom.</p>
<p>– Ő mondta?</p>
<p>– Magam találom ki. Ha hozzánk jön, sokszor elküldöm a
kertbe.</p>
<p>– A kertbe? – csodálkozék Apró. – És mi végre?</p>
<p>Máli néni ravaszul mosolygott. Pedig nem jól állt neki, nagyon
csúnya fogai voltak.</p>
<p>– Hát abból tudom, sógorkám, galambom, hogy a kertnek mindig
abban a részében őgyeleg, ahol a szamóca van, meg a cseresznyefa.
Gondolom magamban, nincs még senkije és nem is gondol még semmire.
Majd ha egyszer azon a részén találom ábrándozva, ahol a muskátli
bokrok vannak, meg a violák…</p>
<p>– Hm, persze, persze, – vágott közbe a csizmadia. – Az asszonyi
ész olyan, mint a fecske nyála, szép, filigrán dolgot lehet vele
építeni. Hanem azért mégis szégyenlem, hogy nincs kérője.
<span class="pagenum"><a name="Page_146" id=
"Page_146">-146-</a></span></p>
<p>– Majd megjön az.</p>
<p>– De még csak nem is mutatkozik eddig. A legényeim hozzá se
mernek szólni.</p>
<p>A sógorasszony megvető mozdulatot tett a kezével.</p>
<p>– Csak nem akarja mesteremberhez adni a Katit?</p>
<p>– Hát kihez?</p>
<p>Máli néni csípőjére vágta a kezeit és a szeme zöldes fényben
villogott, mint egy áspis kígyóé.</p>
<p>– Ej, van-e lelke? Hogy azt a piskótából való drágalátos testét
valami kérges kezű gazember üsse verje. Mert a mesteremberek
közönségesen durva lények. Hiába biggyeszti el a száját. Maga is
csak olyan volt. Az uram se különb és mindig tele volt a testem kék
foltokkal, amíg élt, Isten nyugosztalja meg ott, ahol van, mint
ahogy az én szegény testem is megnyugodott azóta. Nem, nem,
sógorkám. Csak hadd várjon még a Kati. Ő jobbra van teremtve.
Tekintetes asszonynyá lesz, majd meglássa.</p>
<p>– Valami éhenkórász irnoké. Köszönöm szépen.</p>
<p>– Hátha jobb is kerül, majd meglássuk.</p>
<p>Az öreg Apró dörmögött valamit, rázta a fejét makacsul, majd
határozottan kijelenté:</p>
<p>– A familia lejött a hegyről, sógorasszony, <span class=
"pagenum"><a name="Page_147" id="Page_147">-147-</a></span> hiszen
tudja és nem akar többé fölfelé menni. Becsületes polgár-asszonyt
akarok nevelni a Katiból, akinek senki se vethesse szemére a
csirizt és dikicset. A leány az enyém most és azt akarom, hogy a
férjhez menetele után se szégyeljen az enyém lenni.</p>
<p>– Minden az Istentől függ, – jegyzé meg Máli néni ájtatos
szemekkel.</p>
<p>– Az Istentől sok függ, – fejezte be a csizmadia kemény
hangnyomattal, – de Apró István se kutya.</p>
<p>Pedig hát Apró István uram bizony csak kutya – hiába van benne
erős akarat. Az Isten ellenben annyi eszközzel dolgozik, hogy se
szeri, se száma. Ki tudhatná azt, mikor tesz ő a maga sakktábláján
húzást és hogy mi lesz abból?</p>
<p>Hát most is azt rendelé, hogy az Apró uram mája puffadjon meg
újra. Ami nem is különös, mert már azelőtt is fölpuffadt
néhányszor. De egyáltalán nem is lehet rossz néven venni egy
csizmadia májától. A csizmadia mindig ül – megunja ezt a mája és
növésnek indul.</p>
<p>Egy szó mint száz, Aprónak megint Karlsbadba kellett menni s
Katit erre az időre Máli néni vette magához lakni.</p>
<p>A fürdőben aztán megösmerkedett Mannl-Heimnak az első
legényével, bizonyos Kolowotki <span class="pagenum"><a name=
"Page_148" id="Page_148">-148-</a></span> Mátyással, aki a nagy
mester tanítványa lévén, szinte túltett a mesteren. Beszélték, hogy
a walesi herceg vadászcsizmáit, a Dudley ladyk és missek filigran
cipellőit, valamint a szép portugal királyné lábbelijét is ez a
bizonyos Kolowotki készíti. Nagy nymbus környezte a hórihorgas
legényt, valóságos aureolát látott feje körül a csizmadia szem.
Csodakeze van a Kolowotkinak. Rettenetes egy talentum az.</p>
<p>Apró uram barátságot kötött Kolowotkival s amint elbeszélgettek
egynehányszor, az a gondolata támadt (mert roppant esze volt ő
kigyelmének), hogy maga mellé veszi társul, mivelhogy így még
nagyobb hírre vergődik a boltja, talán még a Mannl-Heim dicsőségét
is elhomályosítják, ha ketten összefogóznak. No, az nagy dolog
lesz. Tele lesz ezzel még Budapest is, ha Bécs nem. Azonfelül ő
maga már öregszik, ez is egy ok, csak pápaszemen lát, ez a másik
ok, ámbár az első okból fakad, aztán lusta is, friss erő kell a
boltba, aki nyájas mosolylyal hajlong a kundsaftoknak a boltajtóban
s haragos szemöldökkel zsörtölődik a legényekkel és inasokkal, el
nem mulasztván az elrettentés politikája kedvéért egyet-egyet
hetenkint pofon is legyinteni. Neki derogál az ilyen, sőt
veszélyes, mert törvényhatósági bizottsági tag is s még vissza
találna feleselni a bántalmazott, <span class="pagenum"><a name=
"Page_149" id="Page_149">-149-</a></span> mi által, amitől Isten
mentsen, csorba esnék a tekintélyén.</p>
<p>Dictum factum, ajánlatot tett a legénynek, hogy legyen társa,
mire az parolát csapott.</p>
<p>– Eb, aki megbánja.</p>
<p>Persze nagy áldomást ittak erre, nem is egyet a beszélgetés
közben, a gránátszínű melniki bor mellett, egyszer csak
kikottyantotta az öreg:</p>
<p>– Van otthon egy leányom is, bruder, ha megtetszik, elveheted,
ebugatta.</p>
<p>Ez volt a másik titkos terve a legénynyel, akár veri ki a
méreg-szeplő Máli nénit, akár nem.</p>
<p>Kolowotki kacsintott a szürke szemével és széthúzta a nagy
száját nevetésre:</p>
<p>– Szép-e a mädi, mi?</p>
<p>A csizmadia vállat vont és szerényen mondá:</p>
<p>– Meglehetős, azt hiszem. Különben ízlés dolga.</p>
<p>– No, azért mondom, mert én válogatós vagyok. Szép embernek szép
asszony kell, hehehe. Hát nem is adok erre parolát.</p>
<p>– Ej, persze. Nem is fogadnám el.</p>
<p>– Maga látta az én cipőimet, de én nem láttam a maga lányát. –
Látatlanba nem megyünk. Ha látjuk, se látjuk, mert csak az arca van
künn, már pedig az asszony a nyakán <span class="pagenum"><a name=
"Page_150" id="Page_150">-150-</a></span> alól kezdődik, éppen ahol
el van takarva. Elég nagy igazságtalanság ez a sötétben való
botorkálás és ha én király volnék, újra behoznám, hogy az emberek
ruha nélkül járjanak, mint hajdan a paradicsomban.</p>
<p>Apró uramat, ki méltóságteljes magaviseletű és ünnepélyes vala,
kellemetlenül érinté az eféle dib-dáb beszéd, a fizetőpincért
kiáltá, egyszersmind ráförmedvén Kolowotkira:</p>
<p>– Nem beszélsz úgy, mint egy komoly férfiú, Mátyás és gondold
meg, hogy ha az emberek szűz anyameztelenül járnának, akkor a cipő
se lenne még kitalálva. Mit érne anélkül a világ, hm? Mit érnénk
mink is?</p>
<p>Erre aztán elgondolkoztak, elmerengtek a lét és az emberiség
rendeltetésének nagy kérdésein és bizonyára azt találták mind a
ketten, hogy a világ nagyon hiányos és üres lenne a csizmadiák
nélkül.</p>
<p>De hát szerencsére ez sohasem fog bekövetkezni, sőt inkább
szaporodni fognak, amint egyre hűl az anyaföld és finnyásabb az
emberi láb. A történetünk színhelyét képező városban is
megszaporodtak, új cégtábla került a régi bolt fölé: „Apró István
és Társa“. S egy nyomtatott cirkuláré ment ki a kundsaftok közé,
kövér betűkkel kiemelve, hogy „sikerült társul megszereznem a híres
karlsbadi cipész-királynak vagyis a királyok cipészének, Mannl-Heim
<span class="pagenum"><a name="Page_151" id=
"Page_151">-151-</a></span> tisztelt barátomnak <i>jobb kezét</i>,
Kolowotki Mátyás urat, ki is velem karöltve, stb., stb.“ A körlevél
margóin következő mondatok pompáztak: „Nincs többé tyúkszem“.
„Nincs többé formátlan láb“, mert tudta Apró uram, hogy mitől
döglik a légy.</p>
<p>Kolowotki Mátyás nagyon meg volt lepetve a Kati szépségétől,
mikor új otthonába ért. Soha ilyet! Azt hitte, valami
tündérlátomány s oldalba döfvén a mestert, tompa, rekedt hangon
kérdé:</p>
<p>– Csak talán nem ő az?</p>
<p>– De bizony a Kati lányom az.</p>
<p>Kolowotkit elragadta a lelkesedés láza s leugorván a kocsiról,
egyenest a Katinak rohant. Meg akarta csókolni, miközben áradozva
hadarta:</p>
<p>– Óh dusicska moja Kohanicska. Én vagyok a te vőlegényed a
Kolowotki, a Mannl-Heim jobb keze.</p>
<p>Szerencsére a Katinak is volt jobb keze s úgy vágta vele pofon a
Mannl-Heim „jobb kezét“, hogy szinte csoda volt akkora piciny
kéztől olyan nagy csattanás.</p>
<p>– Meg van ez az ember bolondulva? Apám, apám, segítség!</p>
<p>Kolowotki nagy lihegve iparkodott őt a pof dacára is derékon
kapni, megcsókolni, Katica sikongatott, karmolta, lökdöste vissza a
<span class="pagenum"><a name="Page_152" id=
"Page_152">-152-</a></span> kezeivel; az öreg Apró ellenben csak
félig kacagott, félig haragudott a dologért.</p>
<p>– Ej, mit ordítasz úgy, mintha nyúznának, hiszen meg nem esz. Te
meg, Kolowotki, ne fogdosd a leányt és ne bolondozz, mert meg
haragszom. Nem szolgálóval van dolgod, hallod-e? Amit kaptál, az a
tied. Most már hagyd abba, Kolowotki, mert nem az a módja, hidd
el.</p>
<p>S ezzel csillapítólag, barátságosan eresztette le a nagy
tenyerét a Kolowotki vállára.</p>
<p>Kolowotki megfordult, Katica pedig időt nyert kisiklani s
elfutni a szobából.</p>
<p>Kolowotki kábulva nézett utána. Hogy ringott az a fölséges
dereka a csipőin! Az egyik lenszínű hajfonata kioldózott a
dulakodásban s sziszegve verdeste menekülése közben a perkál
szoknyája alsó fodrát – mert egész odáig ért le.</p>
<p>– Enyim ő – hörögte a legény lázasan. – Nekem igérte. Talán nem
igaz, mi?</p>
<p>És vad tekintetét szinte belevágta az Apró uram arcába.</p>
<p>– Hát meg is lesz, – biztatá emez nyugodt komolysággal – de
tűrtőztesd magad s ne ess neki éhesen, mint a pohánka kásának, mert
a fehérnép fittyet hány azoknak, akikről észreveszi, hogy nagyon
utána vannak. Tégy úgy, hékás, mintha föl sem vennéd. <span class=
"pagenum"><a name="Page_153" id="Page_153">-153-</a></span></p>
<p>Szót fogadott ebben Kolowotki, már a mennyire tehette, mert
nehéz a piros almát nézni, éhesnek lenni s tudni róla, hogy az övé,
vágyni rá, de bele nem harapni. Eb aki megállja. S el van veszve,
aki meg nem állja.</p>
<p>Egy darabig hozzá sem szólt, de a szerelmes gyöngéd tekintetét
minden órában rajta felejtette. Kati érzéketlen maradt ezzel
szemben, mint egy alabástrom bábú.</p>
<p>Kolowotki a fogait csikorgatta dühében, ha senki sem látta, s
föltette magában, hogy rá se néz többet, hanem azért nem bírta
megállani, ha mellette elment, hogy meg ne csípje titkon enyelgő
pajkossággal, ha olyankor tehette, mikor senki se nézett oda, de
amit bizalmas édes titoknak szánt, azt a leány legott nyilvánosan
nyugtázta, haragosan, durcásan.</p>
<p>– Ugyan ne izéljen, Kolowotki. Mit akar? Hagyjon békét!</p>
<p>Ami azt jelentette, hogy nem akar semmi közeledést, semmi
bizalmaskodást. Olyan kosár ez, mint a parancsolat.</p>
<p>Gúnyosan röhögtek ilyenkor a mester legényei, inasai,
fölpillantván munkáikból, Kolowotki pedig azt hitte, hogy rögtön
elsülyed a föld alá. Sértődve dúlt-fúlt a boltban napokig,
szórakozottan kezelte a szerszámokat s tele voltak a cipők az
úgynevezett „vak vágásokkal“. Minduntalan félrehívta az öreg Aprót
<span class="pagenum"><a name="Page_154" id=
"Page_154">-154-</a></span> vagy a fülkébe vagy az udvarra s
izgatottan tárgyalt vele:</p>
<p>– Ezt én ki nem állom tovább. Adjon tanácsot, „papa“, mit
tegyek? (Papának kezdte hívni Aprót – azt hitte, ezzel is közelebb
jut Katához.) Belehalok, papa!</p>
<p>– Ne félj te ettől, Mátyás! – bíztatta Apró uram. – Csizmadia
szerelembe még soha se halt meg. Azt csak a szabók és a cukrászok
cselekszik meg.</p>
<p>– Nem állom ki tovább, becsületemre mondom, inkább elbújdosom,
elhagyom magát, de hogy minden nap lássam őt és tudjam, hogy nem
szeret, inkább megyek. Isten áldja meg, papa!</p>
<p>A kezét nyújtotta s szemeit elöntötték a könyek.</p>
<p>Apró uram megijedt. Az új társ sokat ér. Azóta nagyon föllendült
az üzlet, amióta ő is benne van. Próbálta csillapítani:</p>
<p>– No no no, nem baj, Kolowotki. Hiszen még nem ösmer régóta.
Hiszen még csak nehány hónapja vagy itt. Nem csoda az, ha még nem
szeret.</p>
<p>Kolowotki fölfortyant:</p>
<p>– Mit, hogy nem csoda? Hát kinek néz engem a papa? (S
kidüllesztette a mellét.) Hát olyan ember Kolowotki Mátyás, akit
csoda volna megszeretni? Szép vagyok, kedves vagyok, <span class=
"pagenum"><a name="Page_155" id="Page_155">-155-</a></span> okos
vagyok, hát mit akar még? Hiszen nem princesse. De ha az volna is.
Inkább megfoghatatlan, hogy nem szeret.</p>
<p>– Megesik az ilyesmi más emberen is – mondta a csizmadia
zavartan, kedvetlenül.</p>
<p>– Én rajtam nem szabad megesni…</p>
<p>– Te persze kivételes lény vagy – vágott közbe Apró uram
gúnyosan, mert már nem tűrhette a nagy pöffeszkedést. – Logikával
beszélj, barátja az erénynek, vagy hagyjuk abba!</p>
<p>– Hiszen éppen a logika – ellenveté Kolowotki. – Akit én utáltam
eddig, az engem is mind utált, ha már most aztán beleszerettem
valakibe, annak is belém kell szeretnie.</p>
<p>– No persze! Majd az csak úgy megy! Elégedj meg azzal, hogy Kati
egyelőre senkibe sem szerelmes.</p>
<p>– Bizonyosan tudja? – kérdé mohón.</p>
<p>A csizmadia vállat vont.</p>
<p>– Én legalább semmit sem vettem észre.</p>
<p>– Pedig mégis alighanem itt van a bibé – hörögte Kolowotki
sötéten s még a porcellán csehpipa is kiesett a szájából ijedtében
e gondolatra. – Megölöm azt a gazembert, megölöm.</p>
<p>És fenyegetően emelte fel az ökleit, meglóbázva azokat a
levegőben. <span class="pagenum"><a name="Page_156" id=
"Page_156">-156-</a></span></p>
<p>– Láthatatlan árnyékokkal csak a molnárok hadonásznak és a
poéták. Ne fáraszd ökleidet ok nélkül.</p>
<p>– Majd kikutatom én, hogy kicsoda. Kinyitom a szememet,
szimatolok, mint egy detektiv és végére járok.</p>
<p>– Hát azt okosan teszed, ha van ilyen. De ha nincs, akkor csak
várj türelmesen, én azt a tanácsot adom. Az idő Kolowotki, az idő a
fő, az idő segít mindenen.</p>
<p>– Ej, menjen a pokolba az idővel! – fakadt ki Kolowotki
keserűen. – Mit utasít engem az időhöz? Az idő nem apja a Katinak,
az idő nem üzlettársam, még csak nem is csizmadia, hát szeretném
tudni, mért segítene engem? Hanem maga a leány apja, maga az
üzlettársam, hát maga beszéljen a leányával, el akarom venni,
punktum, vagy pedig megyek el innen a világba, amerre a két szemem
visz.</p>
<p>Nem maradt tehát más hátra, mint sarkára állani Apró uramnak, ha
van sarka s hatalmi szóval élni, de a leány váltig ellenszegült,
úgy, hogy Kolowotkit folyton csak a reménység Szent-János-kenyerén
tartotta.</p>
<p>– Nos, hogy leszünk „öreg ház“<a name="FNanchor_2" id=
"FNanchor_2"></a><a href="#Footnote_2" class="fnanchor">2)</a>? –
kérdezte Kolowotki majdnem mindennap újra és újra. <span class=
"pagenum"><a name="Page_157" id="Page_157">-157-</a></span></p>
<p>– Bízzál az időben – ismételte Apró minduntalan.</p>
<p>És az idő csakugyan segített, de megfordítva, t. i. Kolowotki
lett szerelmesebb a leányba. Nem is szerelem volt már az, hanem
delirium, féltékenységgel vegyítve.</p>
<p>Egészen elfoglalta ez az érzés. Több szeme lett, mint Argusnak,
mindenkire gyanakodott, aki csak szóba állt Katival; a cifra
urakra, akik mértéket jöttek vétetni a boltba s fecsegni próbáltak
vele, a legényekre, akik a bolt hátterében dolgoztak, a diákokra,
akik kivülről üvegen át nyalták a mézet, sőt gyanakodott még Máli
nénire is, aki gyakran vitte magával Katit, majd átdöfte a
szemével, hátha a Máli néni is valami asszonyruhába öltözött
udvarló, – ami nem is volt valami ostoba föltevés, mert Máli néni
orra alatt csakugyan tenyészett némi bajuszféle.</p>
<p>Minden jelt megfigyelt s építette belőlük a hidakat vagy a
paradicsomba, vagy a pokolba. Úgy estek a jelek, mintha a leány
közömbös lenne mindenki iránt, sőt néha úgy tetszett neki, hogy a
szemei gyöngéden pihennek meg ő rajta (t. i. Kolowotkin), máskor
ellenben gyűlöletet olvasott ki azokból. Bolondos számvetés a
szerelem, ahol a számjelekből, mindig más-más eredmény jön ki a
hangulat szerint. <span class="pagenum"><a name="Page_158" id=
"Page_158">-158-</a></span></p>
<p>Mily megnyugtató volt, ha Kati ott ülvén a varrógépnél, bélelve
a topánokat, a gép egyenletesen berregett, mint az egészséges ember
ütere, egyetlen tempót sem hagyva ki. Ifjú urak jöttek-mentek és a
gép csak egyre berregett.</p>
<p>Ilyenkor hátra se fordult Kolowotki. Minden rendben van. A gép
azt mondja: nincsen semmi baj.</p>
<p>A leány rendesen szomorú volt, se nem dalolt munkaközben, mint
azelőtt, sem nem nevetett, ha valami tréfát hallott. Lesütött
szemekkel ült munkájánál, haloványan, hervadozva, mintha beteg
lenne. Vajjon mi bánata lehet? Mi lakhatik e fehér homlok mögött?
Az arca olyant mutat, hogy valami boldogtalan szerelem rág a
szívén. De a gép mindig kiadott minden tempót, akárki lépett is be.
Az arc hazúdhat. A gép nem hazúdhat.</p>
<p>Az öreg Aprónak feltünt a leány szembetünő lankadtsága, a karjai
megsoványodtak, az arca megnyúlt, fehér, mint a fal, csak a fekete
szeme égett, mint két mécses.</p>
<p>– Mi bajod, te Katica? Nem vagy te beteg?</p>
<p>– Nincs semmi bajom.</p>
<p>– Pápista-színben vagy, szívecském.</p>
<p>– A fejem fáj. <span class="pagenum"><a name="Page_159" id=
"Page_159">-159-</a></span></p>
<p>Egyre fogyott, egyre gyengült, ajka színtelen lett, a tekintete
révedező.</p>
<p>– Jaj, fiam, keresztül látok a füleden, mintha pápaszem volna.
Neked mégis valami bajod van. Ne hívassam el Pribil doktort?</p>
<p>Kati összerezzent, mintha valami hideg széláram fújta volna
meg.</p>
<p>– A világért se, apám. Biztosítlak, hogy egészséges vagyok és
jól érzem magamat.</p>
<p>Pedig valóságos árnyék, de még csak szebb lett így, valami
légies, mennyei derengett az arca körül, valami glóriaszerű, ami a
szentek feje körül sugárzik és itt is megvan, emberi szem nem
látja, de odaképzeli.</p>
<p>Nyugtalan érzések fogták el koronkint az öreget, panaszkodott
fűnek-fának a leány állapotáról. Ahogy ez már szokás, vígasztalták
mindenfélével:</p>
<p>– Keveset van a friss levegőn – jegyzé meg az egyik. – Öntöző
kannát kell adni a kezébe, meg kis ásót, dolgoztassa a kertben.</p>
<p>– Leányarcnak a főkötő adja a piros festéket, nem a patika –
vélte a másik.</p>
<p>Kolowotki nem vette rossz jelnek.</p>
<p>Kati eped valaki után, azért fehér. De minthogy a gép
egyenletesen jár, akárki lép is be, az a bizonyos „valaki“ csak a
boltban lehet. A Kati tehát utána eped. De mért nem szól?
<span class="pagenum"><a name="Page_160" id=
"Page_160">-160-</a></span> Mért nem adja be a derekát? Mért tesz
erőszakot a hajlamain? Micsoda ostoba kacérság az!</p>
<p>Egy délelőtt azonban váratlanúl felrezzent Kolowotki, aki háttal
fordúlva Katinak, szögeket vert egy cipőtalpba. A varrógép
egyszerre akadozni kezdett, egy-egy berrenés kimaradt, ami éppen
olyan bántó volt, mintha az óraketyegésben támad valami
rendetlenség. Az alvó ember is fölébred, ha a tik-tak nem
szabályos.</p>
<p>Kolowotki a bolt előrészébe pillantván, egy sugár termetű,
fényes fekete barkójú urat látott belépni. Apró uram nagy
alázatosan kapta le aranyzsinoros házisapkáját s nyakát meggörbítve
hajlongott előtte. Nagy potentát lehet az illető. Kati idegesen
gyűrte a varrást. A gép megállott s a lány arca kigyúlt, mint egy
égő fáklya.</p>
<p>A Kolowotki szemkarikái zöldes fényt löveltek, szíve hangosan
dobogott.</p>
<p>Ez az! súgta belülről egy szózat és a dolgozó legények
kalapácsai utána verték. Ez az. – Ez az.</p>
<p>– Szervusz Apró! – szólt az idegen úr kevélyen, fenhéjázón,
sárga keztyűivel, melyeket a kezében tartott, meglegyintve a mester
vállát. Ebből állt a köszöntés.</p>
<p>– Alázatos szolgája nagyságodnak. Minek köszönhetjük a nagy
szerencsét? <span class="pagenum"><a name="Page_161" id=
"Page_161">-161-</a></span></p>
<p>S posztókötényével egy széket letörölni sietett, ha netán por
lenne rajta.</p>
<p>– Nem ülök le, ne bántsa.</p>
<p>– Azt gondoltam, hogy talán mértéket veszünk.</p>
<p>– Ördög vigye most a mértéket! Nem magához jöttem, hanem a
kisasszonyhoz.</p>
<p>Ah úgy? – szólt a csizmadia örvendő vigyorgással. – Állj fel,
Kati! Gyere ide, fiam. A nagyságos úr hozzád jött.</p>
<p>Az idegen úr Kati felé lépdelt, s finom illat áradt szét
ruháiból, zsebkendőjéből. Kolowotki tetőtől-talpig szemügyre vette.
Nem volt már fiatal ember, egy kicsit deresedett a szakálla a
széleken, de szépek, üdék voltak a vonásai. Előkelő öltözetet
viselt, fényes cilindert, szürke csíkos kabátot, ezüst fogantyúju
pálcával veregette elegáns nadrágszárait. A kezén pedig a manchetta
alatt arany karperec csillogott.</p>
<p>Kati gépiesen felállt, de most egyszerre olyan sápadt lett, mint
a halott. Szemeit lesütötte, ajkai láthatólag remegtek.</p>
<p>– Egy kis üzenetet hoztam – mondta a jött, könnyedén,
elfogulatlanúl. – A nénije künn van a szüreten hajnal óta, a
szőlőmben, ide üzente az imént, hogy délután magácskát is kihozzam.
Ha tehát az édes apja megengedi <span class="pagenum"><a name=
"Page_162" id="Page_162">-162-</a></span> és maga is ki akar jönni,
délután megállnék itt a kocsival.</p>
<p>Kati az apja arcát fürkészte s újra piros lett, mint a skarlát
posztó. Kolowotki kékült, zöldült a háttérben, míg ellenben a
csizmadia sietett beleegyezni.</p>
<p>– Oh, hogyne. Csak hadd menjen ki egy kis jó levegőre, úgy is
olyan szegényke, mint egy buborék.</p>
<p>A látogató ezt is tréfára fordította.</p>
<p>– Hát eljön a kis buborék?</p>
<p>Kati fojtott hangon felelt, miközben az arcát elfordította.</p>
<p>– Igen, ha úgy kívánja – a Máli néni.</p>
<p>– Nekünk úgy sincs most szőlőnk – panaszkodott Apró uram. –
Elverte a jég, egyetlen fürt se maradt rajta. Soha még olyan
pusztulás, nagyságos uram, mint mikor én oda kimentem nyáron a
jégverés után. A gondolat, hogy nem lesz borom az idén, meg az
összetiport termés, könyeket facsart ki a szememből. Jó keresztény
vagyok, de még sem állhattam meg zokszó nélkül. Én uram teremtőm,
mit míveltél te itt? Vásott gyerek tesz ilyent, de nem egy
isten.</p>
<p>– Apa, apa, ne káromolja az istent, mert megbünteti; úgy borzong
a hátam, ha hallom.</p>
<p>– Hadd el, fiam, légy nyugodt – mondá nem minden méltóság nélkül
– nem lesz nekem <span class="pagenum"><a name="Page_163" id=
"Page_163">-163-</a></span> azért semmi bajom, mert az ilyet én
aztán mindjárt eligazítom ő vele.</p>
<p>– Hogy, hogy? – kérdezte a vendég kíváncsian.</p>
<p>– Hát csizmát varrok neki.</p>
<p>– Az istennek?</p>
<p>– Persze. Vagyis behívok ilyenkor egy koldust az utcáról és
mértéket veszünk a lábáról, úgy-e, Lőrinc?</p>
<p>Az öreg legény, Lőrinc, bólintott a bozontos nagy fejével:</p>
<p>– De hányszor!</p>
<p>A látogató a fejét csóválta. „Maga ugyancsak furfangos kópé,
Apró gazda“. Aztán a Kati felé fordult:</p>
<p>– A viszontlátásig, kicsike. Úgy uzsonna tájára készüljön.</p>
<p>– Hát bizonyosan eljön értem? – kérdé a leány felbátorodva.</p>
<p>– Akár zálogot is adok – felelte mosolyogva, egy udvarias
mozdulattal kivette a gomblyukában pirosló szegfűt és átnyújtotta
Katinak.</p>
<p>Mindez oly szép volt, oly finom dolog volt, hogy egészen
elbájolta a mesterlegényeket, a kik nézték. Hm. Ez aztán az úr. Ez
tudja a módját.</p>
<p>Kolowotki is ezen a véleményen lehetett, <span class=
"pagenum"><a name="Page_164" id="Page_164">-164-</a></span> mert
mihelyt az ajtó becsukódott a távozó mögött, félrehítta az
öreget.</p>
<p>– Ki ez a kinyalt fickó? – kérdé zordonan.</p>
<p>– Ez egy kiváló uraság, egy idevaló banknak az elnöke, bizonyos
Kolosy Ferenc, első gavallér a városban.</p>
<p>– Megölöm – súgta Kolowotki rejtelmesen a fülébe.</p>
<p>Ijedten kapta el a fejét és szemébe nézett az üzlettársnak, hogy
nincs-e megbolondulva?</p>
<p>– Ugyan, miért ölnéd meg?</p>
<p>– Nem tetszik nekem a pofája, azért.</p>
<p>– Pedig inkább szép ember.</p>
<p>– De karperecet hord.</p>
<p>– Mi közöd hozzá? Cipőt is hord, még pedig legalább is húszat
koptat ő és a személyzete évenkint. Kár volna az ilyen kundsaftot
megölni.</p>
<p>– Ebbe szerelmes a Kati, – susogta síri hangon. – És ő is a
Katiba.</p>
<p>– Már mint ő? A Katiba? És a Kati ő bele? Hát honnan veszed ezt,
te boldogtalan?</p>
<p>– Onnan, hogy mi köze volna különben a leányhoz?</p>
<p>A csizmadia fölkacagott, vidáman, édesdeden, hogy szinte
könyezni látszottak apró, fényes szemei.</p>
<p>– Oh, te bolond lengyel, oh, te csacsi lengyel, <span class=
"pagenum"><a name="Page_165" id="Page_165">-165-</a></span> hisz ez
a Máli néni gazdája, a Máli néni pedig nagynénje a leánynak, nekem
pedig sógorném és bagoly legyen a nevem, ha egy nap nem örökölök
tőle egy szép összeget.</p>
<p>– Úgy? – mondta Kolowotki és megjuhászodott egy kicsit.</p>
<p>Elcsendesült, de csak látszólag. A zöld szemű szörnyetegnek nem
könnyű parancsolni. A zöld szem soha sincs behúnyva. Ahhoz nem
rendel a gondviselés pillákat. A bolond is észrevehette Kolowotkin,
hogy izgatott, hogy szerelmes, hogy féltékeny. A mesterlegények
elújságolták Aprónak, hogy a „lengyel-gazda“ pisztolyt vásárolt a
Perger kereskedésében és mindig magánál hordja, sőt a jóslások is
megindultak: „No, majd meglássa kegyelmed, hogy itt valami szomorú
dolog történik.“ Maga a hű öreg Lőrinc is abban a véleményben volt,
hogy Kolowotki egy rossz pillanatban vagy magát lövi agyon, vagy a
Katkát.</p>
<p>No, megijedt erre Apró uram és elhatározta, hogy végez a
dologgal. Ráparancsol a leányra, vagy férjhez megy Kolowotkihoz,
vagy pedig rögtön elküldi a hugához, aki Magyarországon,
Hajdú-Szoboszlón korcsmárosné. Tessék választani. De az egyiknek
meg kell lenni, ha ezer ördög állana is útban.</p>
<p>Szerencsére egy sem állott. Sőt az az egy is, aki állt volna,
éppen az nap délután átszaladt <span class="pagenum"><a name=
"Page_166" id="Page_166">-166-</a></span> hozzá, bizalmas
beszélgetésre és arra próbálta rávenni, hogy adja férjhez a
leányt.</p>
<p>– De hiszen eddig maga ellenezte, sógorasszony.</p>
<p>Máli néni ájtatosan emelte szemeit ég felé.</p>
<p>– Elleneztem, igenis elleneztem, mert a javát akartam. Oh,
Mária, dicső anyácska, te tudhatod, hányszor esdekeltem hozzád,
szépen egyengetve a jövendőjét. De a homok kiszaladt a légváraim
alól. Beteges lett a lelkem, egyre hervad, mint a rózsa a
szárazságban. Mikor a portéka romlik, sógor úr, túl kell rajta
adni. Ez az elsőrendű regula. Ezt tartotta a megboldogult
Jakubovics Bogdán is, akinek a házában laktunk, a Gólya-utcában.
Tudja, az, aki prémekkel kereskedett. A Katit férjhez kell adni,
még pedig hamar. Egy szó mint száz. Mert a rózsát is pohárba kell
tenni, ha hervadni kezd, még pedig hamar. Sokszor éppen attól éled
föl. Mert csodálatos plánta az asszonyféle.</p>
<p>Apró uram a kezeit dörzsölte nagy megelégedéssel.</p>
<p>– Nos, hadd hallom már most, ki legyen a sógorasszony
kiszemeltje?</p>
<p>– Oh, Mária dicső anyácska, ki is, no? Ámbátor valami nagy
válogatást éppen nem ajánlhatok. Rossz világ van most, a lány
olcsó, a családfenntartás drága. Nem igen vickándozhatik a mai
hajadon. Aki kéri, az marja. Én azt <span class="pagenum"><a name=
"Page_167" id="Page_167">-167-</a></span> gondolom, hogy a
Kolowotki is jó volna, szereti, meg fogja tudni becsülni és ez a fő
a házaséletben.</p>
<p>Apró uram csak éppen hogy meg nem ölelte Máli nénit
örömében.</p>
<p>– Hiszen éppen ez az én tervem is. Ejnye, sógorasszony, eszem a
szentjét, de bearanyozni való esze van. Hát persze Kolowotki. Jól
mondja, hogy szereti. Még pedig hogy! Azután micsoda ember a maga
nemében. Ahol megáll, első lesz mindenütt a munkájával. S milyen
munka ez a mienk! (Apró uram neki lelkesedett, szemei lángoltak,
haja izzadni kezdett.) Olvasom az ujságban, hogy egy híres író,
gazdag orosz gróf, üres idejében csizmákat varr. Csizmákat
passzióból. Mert nagy élvezet az, tessék elhinni. Csak még nem
tudja az emberiség. De majd elterjed. Nem adok neki húsz esztendőt
és meglássa, ha két király találkozik valahol, a fekete kávé után
ahelyett, hogy leülnének durákot játszani, leülnek csizmát varrni a
minisztereiknek.</p>
<p>Ennek a borzalmas tanácskozásnak lett az eredménye, hogy még az
nap este vacsora előtt megkeményíté a szívét Apró uram egy-két
kupica cognac-kal a patikában, otthon asztalbontás után elővette
Katit és újra szőnyegre hozta Kolowotki ajánlatát, körülményesen és
bölcseséggel világítva meg az elfogadás előnyeit <span class=
"pagenum"><a name="Page_168" id="Page_168">-168-</a></span> és a
kosár veszedelmeit, – még a pisztolyvételt se hallgatva el.</p>
<p>– Nem kell, édesapám, se lelkemnek, se testemnek.</p>
<p>Arcán visszatükröződött az ellenszenv, beszédes, szép szemeiben
dacos elszántság fénye gyúlt ki.</p>
<p>– Hát jól van – mondá az apa szomorúan, de határozott
hangnyomattal. – A lelkedet nem rontom meg, az akaratodra nem verek
békót, hanem aminek meg kell történni, az elkerülhetetlen. Holnap
elhagyod a házamat.</p>
<p>– Hova menjek? – rebegte a leány megtört hangon, a fejét
lehajtva.</p>
<p>– A szoboszlói nagynénédhez kísér el Lőrinc a reggeli
vonattal.</p>
<p>– És meddig maradnék ott? – kérdé tompán, miközben a könyei
előtörtek.</p>
<p>– Ameddig férjhez nem visznek valahova. Vagy ameddig Kolowotki
meg nem házasodik. Ide máskülönben soha sem térhetsz vissza.
Fizetni fogok érted.</p>
<p>A leány szilajan rázta meg a fejét, azt a szelid fejét és a
lábával toppantott a padlón, azzal a pici lábával.</p>
<p>– Nem, nem! Nem hagyhatom el a szülővárosomat. Nem teszem, nem
tehetem.</p>
<p>Az öreg vonásai egy pillanat alatt elborúltak, <span class=
"pagenum"><a name="Page_169" id="Page_169">-169-</a></span> a vér a
fejébe szállt, a szemkarikái kidagadtak, rettenetes lett, mint egy
ugrásra készülő fenevad s a tenyerével nagyot csapott az asztalra,
hogy tányérok, tálak mind hulltak alá.</p>
<p>– Csitt, te sápadt béka! Összemorzsollak.</p>
<p>A leány reszketni kezdett apja összezúzó tekintete alatt,
lábinai megrogytak, önkénytelenül térdre esett előtte.</p>
<p>– Atyám, édes atyám, ne tegye azt velem!</p>
<p>– Vagy az egyiket, vagy a másikat! – rikácsolta
könyörtelenül.</p>
<p>A leány végighúzta sovány tenyerét a homlokán, mintegy hangosan
gondolkozva.</p>
<p>– Itt hagyjam a várost, a szülővárosomat, most?…</p>
<p>– Ugyan, mit szeretsz rajta? – Talán a kakast a tornyán? Én nem
bánom, maradj itt, de csak mint a Kolowotki menyasszonya.</p>
<p>– Engedjen – esengett – legalább egy kis időt a
gondolkozásra.</p>
<p>– Gondolkodhatsz reggelig.</p>
<p>Rimánkodva tette össze a kezeit, mintha imádkoznék hozzá.</p>
<p>– És még legalább huszonnégy órát hozzá, hiszen ennyit a gyilkos
is kap a siralomházban. <span class="pagenum"><a name="Page_170"
id="Page_170">-170-</a></span></p>
<p>Az öreg megenyhült, elfordította az arcát.</p>
<p>– Jól van, gondolkozz tehát holnapután reggelig. De ne menj
holnap se a boltba, se az utcára, mert értsd meg, félek, hogy
valami szerencsétlenség történik. Az a szegény ember, hiszen tudod
ki, nem jót forral és olyan rosz előérzetem van, hogy ki sem
mondhatom.</p>
<p>Ha jól emlékeznek rá az odavaló emberek, (akiktől én hallottam
ezt a történetet), egy szerdai nap következett, amikor hetivásár is
van a városban. Kati kisírt szemekkel kelt föl reggel s nem ment a
boltba, mint egyébkor, a reggelijét sem ette meg, a Zsuzsi szolgáló
előadása szerint – leült az asztalhoz és levelet írt. Zsuzsi az
ebédet főzte, nem ért rá mindent megfigyelni, noha szemfüles
fehérnép volt. Mit tudta ő, hogy a kicsike részletek is fontosak
lehetnek néhány nap múlva?</p>
<p>Tény azonban, hogy a leányasszony (már mint a Kati) nem volt a
városban, mert a kimenő köpenykéje még este felé is azon a helyen
hevert a ripsz divánon, ahova Zsuzsi előtte való este tette. Igaz
ellenben, hogy Zsuzsi hallotta az utcaajtó nyikorgását délelőtt és
minthogy a Szamos nem ugatott, alkalmasint a Kati volt künn. Talán
a levél dolgában járt, hogy valakit fogjon az utcán, aki egy kis
borravalóért elvigye vagy a postára, vagy akihez <span class=
"pagenum"><a name="Page_171" id="Page_171">-171-</a></span> szólt.
(Hiszen ha tudnánk, kinek szólt!) Zsuzsi kevéssel déli harangozás
után átfutott a Tóth János szatócs boltjába egy garasára cimetért a
tejbe rizskásához, akkor látta Katit az utcai ablaknál féltesttel
kihajolva, mintha az utcát kémlelné és várna valakit, hogy jön-e
már?</p>
<p>Kis vártatva azután, mikor a csigatésztát gyúrta a konyhában,
megint hallotta az utcaajtót csikorogni és minthogy most már
ugatott a Szamos, valami idegennek kellett érkeznie. Ki volt, mi
volt, mit akart, választ hozott-e vagy egyebet, nem tudja, nem
látta, nem hallott semmit. Fusson ki – azt mondja – a szeme, ha még
egy mákszemnyit tud ezenkívül.</p>
<p>Ami aztán délután történt, abban nincs semmi különös, egyébiránt
köztudomású is. Egész estig sírdogált a szobában, mikor pedig
hazaérkezett Apró uram a Lőrinc legénynyel, azt mondja az
öregnek:</p>
<p>– Igen szeretnék még a Máli nénivel találkozni, édes apám,
mielőtt határoznék reggel.</p>
<p>Az öreg megörült, mert tudta, hogy Máli néni mit fog
tanácsolni.</p>
<p>– Azt bizony jól teszed, édes lányom. A Máli néni okos persona.
Bízvást megfogadhatod, amit mond.</p>
<p>Sőt vacsora után ő maga emlékeztette: <span class=
"pagenum"><a name="Page_172" id="Page_172">-172-</a></span></p>
<p>– Most már vess egy nagykendőt a nyakadba és szaladj át.</p>
<p>El is indult nyomban, de a küszöbről visszafordult. Valami
csodálatosan mély szomorúság honolt az arcán.</p>
<p>– Jó éjszakát, apám, ha lefeküdnék addig.</p>
<p>– Ne légy sokáig. Elküldjem érted a Lőrincet?</p>
<p>– Oh nem, minek? – mondta reszkető hangon. – Majd elkísér onnan
valaki.</p>
<p>A Szamos nagy komédiát csinált odakünn, nyalta a Kati kezét,
ráugrált, mintha vissza akarta volna tartani. Majd keservesen
vonított, mikor eltávozott a kapun. Egy éji bagoly nekivágódott az
ablaknak és behujjantott. Még hallani lehetett, amint a Kati kis
cipői végigkopognak a kövezeten az ablak alatt. De az öreg nem
hallott egyebet, mint a pipája szörtyögését.</p>
<p>Bóbiskált a macska egy széken; Lőrinc mákot tört a mozsárban a
holnapi metéltre, de ő is gyakran abbahagyta; a gazda könyökére
dőlt fejjel azt cselekedte, amit a macska, csak az óramutató ment,
mendegélt pontosan a maga stációkra osztott útján.</p>
<p>Künn a konyhában Zsuzsi mosogatta az edényt, miközben valami
monoton ostobaságot dúdolt: <span class="pagenum"><a name=
"Page_173" id="Page_173">-173-</a></span></p>
<div class="poem">
<div class="stanza"><span class="i0">Jegenyefán
madárfészek,<br /></span> <span class="i0">Az én Palim sokszor
részeg;<br /></span> <span class="i0">Részeg hétfőn, részeg
kedden,<br /></span> <span class="i0">Részeg szerdán,
csütörtökön,<br /></span> <span class="i0">Részeg pénteken,
szombaton<br /></span> <span class="i0">És az egész
vasárnapon.<br /></span></div>
</div>
<p>Ezen az altató nótán szundított el Apró uram, de nem eléggé
mélyen. (Ahhoz legalább is egy templomi zsoltár kivántatnék.)
Lőrinc keveselte az álmát; mivelhogy egy kancsó bor állt a gazda
előtt és Lőrinc egyre azon spekulált, hogy egy kellő pillanatban
oda suttyan és húz belőle egyet, de valahányszor közeledett az
asztalhoz ilyen gonosz szándékkal, az öreg mindig fölpislantott.
Lőrinc kombinált. Hogy lehet ez? Hát úgy lehet, hogy olyankor abba
hagyja a máktörést és a mozsárdöngés megszűnése, vagyis a beállott
csend költi fel Apró uramat. Tanulmányozván a kérdést,
mindenekelőtt szükségesnek tartotta Apró uram álmát hozzászoktatni
a csöndességhez. Félbeszakítá tehát a máktörést bizonytalan időre s
leste a gazdát, amint letapadnak a szemei s megkezdődik a szuszogó
lélekzete.</p>
<p>No, most! Fölkelt s lábújjhegyen közelgett a kancsó felé és már
éppen utána nyúlt, mikor az öreg váratlanul kinyitotta szemeit,
megrázta magát a székében s nagyot ásított.</p>
<p>– Hah, de rosszat álmodtam – dörmögte. – Lefeküdt már Kati?
<span class="pagenum"><a name="Page_174" id=
"Page_174">-174-</a></span></p>
<p>– Még haza se jött – felelte Lőrinc.</p>
<p>Az öreg az órára pillantott, bizony az már tizenegyre járt
akkor. Ijedten ugrott föl, szemkarikái kitágultak, minden álom
elröpült belőlük.</p>
<p>– Mit tud ott annyit locsogni? Szaladj érte hamar, Lőrinc fiam
(aggodalmasan csóválta a fejét), sehogy sem szeretem ezt a
dolgot.</p>
<p>Lőrinc elsietett, vissza is tért egy negyedóra múlva. Nagyon
sápadt volt és lihegett.</p>
<p>– Baj van, nemzetes uram; a leányasszonyka nem is volt ott ma
este.</p>
<p>– No, a karbunkuluszát! – ordított föl. – Ezt ugyan
megcsináltuk. Kivel beszéltél?</p>
<p>– Magával Apróné asszonyommal.</p>
<p>– No, itt szép mulatság lesz, Lőrinc – mondá dúlt arccal, neki
tántorodva az asztalnak.</p>
<p>Ez a csapás megtörte. Éppen az erős emberek hajlók a végletekre.
Elkezdett pityeregni. Pityeregni egy Apró István, akár egy vén
asszony. Leborult az asztalra és egyre csak azt kiáltozta: „Óh,
drága kis csecsebecsém, mit tettél! Apád ellen mit tettél?“</p>
<p>Majd odafordult hű öreg legényéhez és égre-földre kérte
összetett kezekkel, hogy csináljon valamit, keresse elő a Katicát,
adja vissza neki, ha a föld alól hozná is ki. <span class=
"pagenum"><a name="Page_175" id="Page_175">-175-</a></span></p>
<p>Az öreg Lőrinc csak bámult, egyre bámult, hogy mi lett az ő
kemény gazdájából, aki eddig mindig csak parancsolt.</p>
<p>– Mit gondolsz, mit tegyünk, édes jó Lőrincem – motyogta
gyámoltalanul, megsemmisülve s úgy leste a szavait, mint egy bölcs
ember gondviselésszerű kinyilatkozását (ő, a nagyeszű városatya, az
együgyű Lőrinc véleményét).</p>
<p>– Hát én azt gondolom, hogy ki kellene doboltatni – dohogta
Lőrinc, miközben maga is zokogni kezdett.</p>
<p>Éppen ezzel adta vissza a gazdája erejét. Míg ő sírt, gyerek
volt s míg a másik nem sírt, őt hitte gyerekségében férfinak, de
most, hogy a Lőrinc mécsese is eltörött, fölugrott Apró uram, mint
akinek eszéről-erejéről lepattan a lenyűgöző burok, kitörülte
szeméből a könyeket s parancsolón intett Lőrincnek:</p>
<p>– Ostoba fickó vagy. Vedd a kalapodat, menjünk.</p>
<p>Lőrinc szótlanul követte.</p>
<p>Az öreg leakasztotta puskáját a falról (Lőrinc megborzongott,
hogy mi lesz most), azzal elindultak.</p>
<p>Künn az utcán megfogta az öreg a puskát és az égnek célzott.</p>
<p>(No, ez megint egypár csizmába kerül – gondolta Lőrinc.)
<span class="pagenum"><a name="Page_176" id=
"Page_176">-176-</a></span></p>
<p>A puska elsült, nagyot durrant. Apró uram csendesen figyelt egy
darabig, mintha azt várná, hogy nem pottyan-e le, amit meglőtt,
véletlenül éppen lehullott a menyboltról egy csillag (ni, úgy
segéljen, eltrafálta, – hüledezett Lőrinc), azután elsütötte a
másik csövet is, mire utcahosszat nyiladozni kezdtek az
ablakok.</p>
<p>Hiszen éppen csak ezt akarta a csizmadia.</p>
<p>Álmukból fölvert szomszédok, hálófőkötős asszonyságok
kitekintettek a lövés zajától megriadtan az utcára, hogy mi
történik. Hol lőttek? Ki lőtt? Miért lőtt? Érdekes dolog az
ilyen.</p>
<p>– Jó emberek! – kiáltá most a csizmadia stentori hangon, hogy
meg lehetett hallani a Kovácsék házától le a Bethlen-kapuig. – A
leányom, Apró Katalin, elment ma este nyolckor otthonról a nénjéhez
és vissza nem tért mindekkoráig. Okom van hinni, hogy valami
szerencsétlenség történt vele. Van-e köztetek valaki, aki látta őt
ma abban az órában vagy később és engem útba igazíthat?</p>
<p>Egyszerre hárman-négyen is jelentkeztek; az egyik látta a
Csapó-utcán körülbelül egy negyed kilencre, a másik találkozott
vele a puskapor-torony tájékán, sietve ment, nagyon sietve, az
arcát bebabulyázta nagykendőbe, hanem mindegy, meg lehet őt ismerni
a gyönyörű <span class="pagenum"><a name="Page_177" id=
"Page_177">-177-</a></span> járásáról, a testének kecses tartásáról
sok ezer közül is; harmadikul pedig a Sánta Fanda Mihály fiskális
jelentkezett, aki lekvárt főzetett odakünn a marosmenti villájában
és későn jött haza, a Rekettyésnél látott elsuhanni mint árnyat, a
Maros vize felé egy szép sugár leányt, még utána is kiáltott, de
nem felelt, hanem futni kezdett.</p>
<p>– No hát a Marosba ugrott – mondá Apró uram tompán. – Fogjatok,
kérlek, csáklyákat, jó emberek, keresztények és menjünk.</p>
<p>Már ekkorra sokan gyűltek köréje s hamar volt csáklya, kötél,
lámpás. Nagy Gergely uram hirtelen befogatott és a két csónakját is
szekérre rakta, úgy, hogy egy egész szomorú karaván indult meg a
Csapó-utcán a Rekettyés felé. Az éj csöndes volt és nyugodt. A
csillagok szikráztak, nevettek az ég palástján és nézték magukat a
Maros szelid vizében.</p>
<p class="center">*</p>
<p>Siettek. A szomorú apa szinte futott elől, még az asztmájáról is
elfeledkezett. A többiek, akikhez odacsatlakozott Zsuzsi szolgáló
is, a nyomában loholtak. Zsuzsit bántotta a nagy sietség, mert a
délelőtti események csiklandozták a nyelvét, szaladó emberekkel
pedig lehetetlen diskurálni. Elkezdte mondani vagy kétszer a
levéldolgot, de senki sem hallgatta, pedig ki tudja, nem ebben
van-e a dolog nyitja. <span class="pagenum"><a name="Page_178" id=
"Page_178">-178-</a></span></p>
<p>Amint mentek-mentek a Gergelyi-féle kukoricaszárítóház mellett,
szembe velök egy öreg asszony jött a Maros felől.</p>
<p>– Rossz jel, – szólt Kapor János, az erős varga – hogy legelőbb
öreg asszonynyal találkozunk.</p>
<p>A hold teljes fényében világított. A rőzsés embernek a rőzséje
szinte lángot fogott.<a name="FNanchor_3" id=
"FNanchor_3"></a><a href="#Footnote_3" class="fnanchor">3)</a>
Majdnem úgy volt, mintha nappal lenne, ki lehetett venni az anyóka
alakját; csúf volt, töpörödve volt, mint az ördög anyja.</p>
<p>Ügyet se vetett a sokadalomra, inkább kikerülte, átcsapva rézsút
a Köröskényiek káposztásán, a város tulsó oldala irányában.</p>
<p>Emezek se törődtek vele, csak a Zsuzsi kiáltott föl élénken:</p>
<p>– Macska legyen a nevem, ha nem a mi Katink vastag kendője az a
boszorkányon.</p>
<p>Megütötte a szó a Bogyi József szíjgyártó mester fülét. „Hopsza,
az bizony meglehet“ s utána kiáltott az anyókának:</p>
<p>– Hej, néni, néni, álljon meg egy szóra!</p>
<p>Az öreg asszony megfordult és visszakiáltotta:</p>
<p>– Sietős az utam, nem érek rá. <span class="pagenum"><a name=
"Page_179" id="Page_179">-179-</a></span></p>
<p>Azzal tovább ment, mint a nyíl.</p>
<p>– Ha meg nem áll kend, majd utólérem én.</p>
<p>– Emberéletben járok – felelte az asszony és csak ment.</p>
<p>– Mi is abban járunk – mennydörögte Bogyi – s ha meg nem áll
mindjárt, lelövöm.</p>
<p>A puska ugyan Apró uramnál volt, de hát mindegy. Ugy vette,
mintha ő nála volna.</p>
<p>Erre meg is állt az asszony s elkezdődött a nagy distancia
dacára a beszélgetés.</p>
<p>– Hol vette kend azt a nagy kendőt?</p>
<p>– A szeretőm hozta.</p>
<p>– Szeretője egy olyan vén asszonynak!</p>
<p>– A szeretőm még vénebb, megvan néhány ezer esztendős.</p>
<p>– Kicsoda?</p>
<p>– A Maros. Az ad nekem ételt-italt, néha még ruházatot is.</p>
<p>– Hát miféle kend?</p>
<p>– Én vagyok a Morga halásznak a hites neje.</p>
<p>– Mi járatban van kend?</p>
<p>– Orvosért sietek a városba, az uram egy szép fiatal leányt
fogott ki a Marosból, akiben még van élet.</p>
<p>– Halleluja! Ez a mi lányunk! – ordított fel Lőrinc
torkaszakadtából. – Majszter <span class="pagenum"><a name=
"Page_180" id="Page_180">-180-</a></span> uram, majszter uram! –
Tölcsért csinált a tenyeréből s mint valami trombitán át harsogta:
– Megvan a Kati! Él még a Kati!</p>
<p>Apró uram már nagyon elől járt. Hanem a közbülsők megértették,
tovább adták. Az öreg Szamos, az Apróék kutyája, mintha megértette
volna, miről van szó, előre futott s mint ahogy messze elszéledt
birkanyájjal tette fiatal korában, eleibük került s éles ugatással
terelte őket vissza, miközben két nyulat is fölvert a vackából, de
észre se vette, hadd meneküljenek a tarlókon: kicsi dolog az
most.</p>
<p>Fordult is vissza legott a sok ember. Hollá, hollá! Hír van a
leányról! Az az asszony hozta, akivel az imént találkoztunk.</p>
<p>Mind odagyűltek most Lőrinc mellé. Legkésőbb Apró jött, de éppen
legjobbkor, mert akkoráig már odacsalogatták az anyókát is.</p>
<p>Az aztán elbeszélte, hogy az ura künn halászgatott csónakján, a
Boglyás malomtól nem messze, mikor a leány a vízbe ugrott, a
kendőjét (éppen ezt, amelyik most az ő nyakán van) a parton hagyva.
Az öreg csak valami cuppanást hallott előbb, mert nem arra volt
fordulva, de amint a kendőt meglátta a fűzbokron, eltalálta a
dolgot és felhozta a leányt, akiben még volt egy kis élet s
elszállítá csónakján a Boglyás malomba, ahol meleg ágyba fektette a
molnárné úgy, hogy a feje lejebb legyen, <span class=
"pagenum"><a name="Page_181" id="Page_181">-181-</a></span>
megdörzsölték szeszszel a szíve táján és valamennyire jobban
lett.</p>
<p>– Gloria in excelsis – rebegte ájtatosan Apró uram, fölnézve a
magasba s megkönnyebbülten szívta be a friss levegőt, mely a
füvekből, fákból kiáradt.</p>
<p>– Az Úr angyalai bizonynyal számba veszik azokat a csizmákat,
amiket ingyen varrtunk – vélte az öreg Lőrinc elérzékenyülve.</p>
<p>– Bánják is azok – torkolta le Bogyi uram fumigálva. – Hisz az
angyalok mezitláb járnak, Lőrinc.</p>
<p>– A szeszszel azonban valami baj történt – folytatta Morgáné
nagy figyelem mellett (a püspököt sem hallgatják manapság olyan
mohósággal) – mert a másik halász, az uram cimborája, hogy a menkő
üssön a gégéjébe, felhörpentette, mikor oda nem néztünk, már most
hát engem szeszért szalasztottak a zsidóhoz és hogy doktort is
hozzak, mert a leány minden porcikája úri formákban fest.</p>
<p>Nosza lett erre nyüzsgés, mozgás, rendezkedés. Hamar a szekeret,
rakjátok le róla a csónakokat és hozzátok ki vágtatva Pribil
doktort! Mondjátok meg neki, hogy az én édes leányomról van szó.
Csak sebesen, sebesen! Ha megdöglik a ló, fizetem én, Apró István.
Te pedig, Zsuzska fiam, eredj most egyenest haza és vigyázz a
házra, hogy valamit el ne <span class="pagenum"><a name="Page_182"
id="Page_182">-182-</a></span> lopjanak. Hálás leszek hozzád
koporsóm zártáig, hogy felösmerted azt a kendőt és így talán még
idejében tehetünk egyet-mást. Okos vagy, oly okos, mint a tavalyi
kos – és ezzel megcsípte kedélyesen a jobb vállát. (Lőrinc
fütyürészni kezdett örömében, hogy a gazdája humora immár
kibuggyant.) – Te meg, Lőrinc, ülj föl a szekérre az öreg nénike
mellé. Igazíts jól mindent.</p>
<p>A csáklyás emberekre már nem volt többé szükség, a nagyobb része
nagy hálálkodások közt hazaszéledt lefeküdni, csak nehány kiváncsi
tartott a csizmadiával a Boglyás malomba.</p>
<p>Kati életben volt, de félrebeszélt s meg sem ismerte az atyját.
Mindegy. Már ennyi is nagy ajándék az istentől. Már ezt se érdemli
meg. Hajnal előtt megjött Pribil doktor és kielégítőnek találta az
állapotot. Biztatta Aprót, hogy felgyógyul, bár nincsen kizárva egy
kis tüdőgyuladás, vagy valami egyéb lázas baj.</p>
<p>– Csak még egyszer megsegítse az isten – fohászkodott a
csizmadia.</p>
<p>Egész nap mellette maradt a malomban. Ápolgatta, ott ült az ágya
fejénél, nézegette a szép, halovány ábrázatját, hallgatta a
lélekzetét, közben imádkozott.</p>
<p>– Oh, uram, istenem, milyen bűnös vagyok. Én kergettem őt abba a
bajba. Mea culpa, Domine. Én akartam tenni erőszakot <span class=
"pagenum"><a name="Page_183" id="Page_183">-183-</a></span> azokon
a hajlamokon, amelyeket te a szívébe plántáltál. Uram, bocsásd meg
nekem, balga féregnek. Nem teszem soha többet. Ne legyen ő a
Kolowotkié… Mit bánom én! Csak ne vedd el magadnak… Legyen azé,
akinek te akarod adni. Csakhogy itt éljen köztünk Ámen.</p>
<p>Szemlátomást javult a leány, bár magas láza volt. Este felé
megint megnézte az orvos és megengedte hazavitetni féderes kocsin
párnákban.</p>
<p>A következő éjet tehát már otthon töltötte és csöndesen aludt
néhány órát. Pribii doktor, aki pénteken reggel meghallgatta a
tüdejét, kijelentette, hogy nincs veszély, bizonyosan felépül.</p>
<p>Boldog volt Apró uram, madarat lehetett vele fogatni, szeretett
volna eldicsekedni az egész világnak s még a boltba is ellátogatott
délelőtt, Máli nénire bízva az ápolást.</p>
<p>– Kati túl van a veszélyen – mondogatta útközben ismerőseinek
ragyogó ábrázattal, ritkás bajuszát pödörgetve. A színe is jobb, a
szemei élénkebbek, de még mindig nem tud magáról.</p>
<p>Valaki figyelmeztette (hisz mindenkinek van jó barátja), hogy a
Kati esete érdekesen van leírva a helyi napilapban.</p>
<p>Mihelyt a boltba ért, menten szalasztott egy inast a trafikba
egy újságért. <span class="pagenum"><a name="Page_184" id=
"Page_184">-184-</a></span></p>
<p>Míg a lapot hozták, a sápadt, halálra ijedt Kolowotkinak tett
szemrehányást:</p>
<p>– Látod, látod, te miattad történt ez a borzasztó eset.</p>
<p>– Megfoghatatlan! – hajtotta az egyre s a kezeit tördelte. – Hol
volt a szeme, hogy belém nem szeretett? Megél? – kérdé azután
félénken.</p>
<p>– Megél, de nem lesz a feleséged. Apperte kimondom. Van a
világon elég leány.</p>
<p>Kolowotki keserűen nevetett s fenhéjázón vágta oda:</p>
<p>– De Kolowotki csak egy van. S az elvész magára nézve.</p>
<p>– Ne fenyegetőzz, Mátyás, ne keseríts, ne rontsd el a mai
napomat. Szeretem a szép cipőidet, de a leányomat még jobban
szeretem. Ha el akarsz az üzletből menni, eredj isten hírével.
Kifizetlek.</p>
<p>Eközben meghozták a lapot. Apró uram föltette nagy tempósan az
okulárét, de nem azzal a mohósággal, mint egy professzionátus
újságolvasó. Lassan, nagy flegmával bontotta ki, aztán nem rohant
végig a fekete betű-erdőkön, hogy a maga dolgára akadjon, hanem
elkezdte elülről, minden elfogultság nélkül, forgatván elméjében
minden egyes dolgot külön, mint ahogy az ember külön nyel le minden
falatot és még csámcsog is hozzá. Az <span class="pagenum"><a name=
"Page_185" id="Page_185">-185-</a></span> mindegy, hogy a
voltaképpeni étel, az ínycsiklandozó, majd csak valahol odább kerül
sorra.</p>
<p>Egy újdonság volt az első, a beteg főispánról, hogy ő méltósága
már lábadozik ugyan, de még mindig az <i>ágyát őrzi</i>.</p>
<p>– Ostobaság! – pattant föl, nagy ellensége lévén úgyis a
lapoknak, bár mindig bújta őket. – Hát el akarja lopni valaki a
méltóságos úr ágyát?</p>
<p>E kifakadás után a következő újdonságra szalajtá szemeit. Abban
is ott volt a híres hirlapírói sablonokból egy fülbemászó
cserebogár. Arról szólt ugyanis az újdonság, hogy Szojka József
huszárkáplár tegnap a kaszárnyában fejbelőtte magát a
<i>szolgálati</i> pisztolyával.</p>
<p>– Hát persze – dörmögte gúnyosan. – Azt hittük volna mi, szamár
közönség, ha ezt be nem írja az ipse, hogy a káplár előbb átszaladt
a Perger &amp; Comp boltjába külön pisztolyt venni.</p>
<p>Ezután jött ritkított betűkkel: „Egy szép leány öngyilkossági
kisérlete.“ (Hm, hm. Ez az hát. No, lássuk!) El van benne mondva az
egész esemény, hogy a gyönyörű hajadont kegyetlen apja egy cseh
suszterhez akarta férjhez adni. (Hazugság! – kiáltott föl Apró
uram, polemizálva a kezében tartott lappal, – hazugság, mert
lengyel.) A leányt azonban másfelé <span class="pagenum"><a name=
"Page_186" id="Page_186">-186-</a></span> húzta a szíve s inkább a
halált választotta, mint a cseh vőlegényt. Mivelhogy a felbőszült
atya egy különben durvaságról ösmert cipész, (No, megállj,
kötnivaló!) aki, mellesleg legyen mondva, városi atya is, bár
érdemetlenül, (Keresd csak meg a botomat, Lőrinc!) éjnek idején
kergette ki a lakásából engedetlenségeért, (Huh, mindjárt
megfulok!) a szegény leányt egyenest a Marosnak ment. – Hosszan,
részletesen írja le a vízből való kihalászását. Kilátásba helyezi
Bonga András halászgazdának az ezüst koronás érdemkeresztet, végül
pedig „lapzárta előtt“ még egy legújabb értesítést fűz a
közleményhez. Biztos forrásból halljuk, úgymond, hogy A. K.
kisasszonynak régebb idő óta titkos szerelmi viszonya volt városi
közéletünk egyik kimagasló faktorával, akit a dolog kényes
természeténél fogva nem akarunk megnevezni, mert a hirlapírói
diszkrécióval nem fér össze, de aki különben egy itteni előkelő
pénzintézetnek első embere.</p>
<p>No, ebből a bolond is kitalálhatta – Kolosy Ferencet.</p>
<p>Fölsziszszent Apró István, mint akit izzó tüzes vassal
érintenek.</p>
<p>– Jaj nekem! – kiáltá s a fejéhez kapott. Ugrott a kiáltásra
Lőrinc s amint látta, hogy aléltan esik össze a gazda, hamar egy
kis vizet loccsantott a fejére. <span class="pagenum"><a name=
"Page_187" id="Page_187">-187-</a></span></p>
<p>– Elszédültem – mondta, amint magához jött. – Kísérj haza,
Lőrinc.</p>
<p>Lőrinc megfogta a karját s úgy támogatta a lakásig, de nem volt
rá szüksége, a friss levegő jót tett a fejének, szinte sebesebben
lépegetett a szokottnál.</p>
<p>Nem szólt egy szót se útközben, csak ment hallgatagul,
gondolatokba merülve, mint egy álomjáró.</p>
<p>– Itt van még a sógorné? – kérdé az ajtóban Zsuzsitól.</p>
<p>– Haza ment.</p>
<p>– Szerencséje. Hogy van a beteg?</p>
<p>– Az apáca van mellette. Alszik.</p>
<p>– Szamár vagy! – mondta ingerülten. – Világosan beszélj. Ki
alszik? Az apáca?</p>
<p>– Nem. A beteg.</p>
<p>– Jól van. Hát gyere be a vizit-szobába utánam. Szükségem van
rád.</p>
<p>Zsuzsi megszeppent egy kicsit, vészjósló tekintete volt a
gazdának, de azért csak követte.</p>
<p>– Említetted tegnap – kezdte Apró uram, – hogy a Kati szerdán
délelőtt levelet írt valakinek; mondtad, hogy választ is kapott,
csak úgy félfüllel hallgattalak, de most szeretném tudni, ki írta a
levelet.</p>
<p>– Én nem tudom. <span class="pagenum"><a name="Page_188" id=
"Page_188">-188-</a></span></p>
<p>– Hát azt tudod-e, hol tartja a titkos tárgyait?</p>
<p>– Miféle tárgyakat?</p>
<p>– Ami minden leánynak van, holmi emléket, csecsebecséket,
megszárított levendulát, mézes kalácsos szívet s több efféle
szamárságot.</p>
<p>– Bizonyosan a ládájában.</p>
<p>– Hol van a kulcsa?</p>
<p>– Hja, azt mindig magával hordta, bizonyosan benne van most is a
szoknyája zsebében, ha bele nem esett a Marosba.</p>
<p>– Eredj be, kutasd ki a zsebeit és hozd ki nekem a kulcsot.</p>
<p>Zsuzsi örült, hogy csak ennyiből áll a szentencia, kereste a
kulcsot, de nem találta.</p>
<p>A csizmadia tűkön ült. „Meg kell tudnom – motyogta – nyomára
kell jönnöm. Hátha nem igaz.“</p>
<p>Kikiáltott Lőrincre, hogy keressen valahol baltát,
feszítővasat.</p>
<p>Lőrinc behozta a kívánt tárgyakat, mire Apró uram neki
feszítette a vasat a griffekkel kivert tölgyfaládának, mely az
almárium mellett állt.</p>
<p>Az öreg legény megbotránkozva nézett gazdájára.</p>
<p>– Csak nem akarja tán a Katika ládáját feltörni? <span class=
"pagenum"><a name="Page_189" id="Page_189">-189-</a></span></p>
<p>– Miért nézel rám úgy, mintha meg akarnál harapni?</p>
<p>– Mert az nem illik egy Apró Istvánhoz.</p>
<p>Apró úr kezeiből kiesett erre a feszítő vas. Maga is érezte,
hogy a szolgája most lenézi. Nem, ezt nem tűrheti. Inkább elmond
neki mindent, ami a lapban van. Kitárta hát a lelkét, lelke
állapotját s rámordúlt:</p>
<p>– No hát, most beszélj, pupák!</p>
<p>Lőrinc a tarkóját vakarta.</p>
<p>– Ej bizony, ej bizony! No már ez baj, hogy megírták. No már ez
szép mulatság. Most már meg kell agyabugyálni valamelyiket, vagy az
újságírót vagy a Kolosy urat.</p>
<p>– Hazudik az újság, nem lehet máskép – fakadt ki a csizmadia
hevesen. – Vagy mit gondolsz?</p>
<p>– Hogy csakugyan föl kell a ládát feszíteni. A valóságot
okvetlenül meg kell tudni valahonnan, Katicától nem lehet. Hátha a
láda is elmondaná?</p>
<p>Nem sokból állt, föltépték a fedelet a feszítő vassal s
föltárúltak a láda kincsei, holmi fehér csipkék, kalárisok,
kendőcskék, kistikkelt abc-ék, patyolat háló reklik, amelyekből
finom birsalma illat áradott szét a szobában.</p>
<p>A csizmadia idegesen babrált köztük, mig végre valami papírféle
suhogott meg. Ezt emelte ki. Nézi, nézi, forgatja, hát egy betéti
<span class="pagenum"><a name="Page_190" id=
"Page_190">-190-</a></span> könyvecske két ezer o. é. frtról, amely
összeg a Hunniában van letéve Apró Katalin nevére.</p>
<p>– Itt a bűnjel, – hörgé elborult homlokkal s mint a tüzes
üszköt, hirtelen visszacsapta, de éppen akkor kifordult a
könyvecskéből egy levélke is.</p>
<p>Fölkapta a levelet és a következőket olvasta hangosan:</p>
<p>Kedves Katicám! Megkaptam rossz hangulatban írt soraidat, s
megvallom, azok engem is elszomorítottak, de a dolgokat, melyeket
előre láttam, nem rendezhetem úgy, ahogy hasonló esetben méltányos
lenne. A társadalom rideg törvényeit respektálni kell; aki azok
elől kitér, azt összemorzsolják. Én hát nem segíthetek úgy, amint
szeretném és csak azt tanácsolhatom, fogadj szót atyádnak s mondj
igent Kolowotkinak. A hozományhoz én is hozzájárulok az ide
mellékelt csekélységgel. Egyebet most nem tehetek. Bocsáss meg és
feledj el. De ha netalán ama másik esemény következnék be,
mindenkor számíthatsz támogatásomra. Isten veled.</p>
<p class="right"><i>Ferenc.</i></p>
<p>U. i. Ezt a levelemet, kérlek, tépd szét azonnal.</p>
<p>– Meg vagyok gyalázva, – szólt tompa, síri hangon a csizmadia –
nem mehetek többé <span class="pagenum"><a name="Page_191" id=
"Page_191">-191-</a></span> emberek közé – és tépte a haját, mint
egy őrült.</p>
<p>– Most már minden világos – csóválta a fejét a szegény Lőrinc s
jelentőségteljesen jegyzé meg: Most már értem Kati minden tettét,
betegségét, haloványságát és amit az orvos eltitkol.</p>
<p>– Mit akarsz ezzel mondani? – riadt rá Apró.</p>
<p>Lőrinc körülnézett, hogy be van-e téve az ajtó és minden ablak s
a gazda füléhez hajolt:</p>
<p>– Kicsi bántja a nagyot – súgta.</p>
<p>A gazda vérvörös lett, aztán egy görcsös köhögési roham fogta
el, azt lehetett volna hinni, hogy mindjárt megful, de biz az
magához tért csakhamar s olyat dobbantott a lábával, hogy a ház is
rengett.</p>
<p>– Most már minden mindegy. De majd csinálok én rendet mindjárt.
Isten engem úgy segéljen!</p>
<p>S ezzel kicsörtetett – mint egy megbőszült bika, széket, dézsát,
szakajtót, ami útjában állott, félre lökve – a konyhába s ott a
létrán sietve fölmászott a padlásra.</p>
<p>Lőrincet a borzalom fogta el. Bizonyosan felakasztja ott magát.
Kést kerített hamar, amivel majd levágja a kellő pillanatban,
nosza, most utána, de benyitni nem mert, megállt a <span class=
"pagenum"><a name="Page_192" id="Page_192">-192-</a></span> létra
legfelső fokán és bekukucskált a padlásajtó repedésén.</p>
<p>Eszeágában sem volt Aprónak ilyesmi, valami rozsdás vasládikót
húzott ki egy fülkéből, mely a kürtő falába volt beleépítve. Abban
kotorászott jó sokáig fakó papir-paksaméták közt. Lőrinc
megnyugodott. Aki papirosokat keres, az még akar valamit ezen a
világon; a másikra nem kell okmány.</p>
<p>Nemsokára le is jött és csak annyit mondott Zsuzsinak, hogy
kefélje le, mert nagyúri házhoz lészen útja.</p>
<p>Lőrinc kíváncsi volt, megkérdezte négyszemközt, hová megy.</p>
<p>– Elmegyek egy kicsit Kolosyhoz – susogta rejtélyesen.</p>
<p>– Meg akarja ölni?</p>
<p>– Dehogy, meg akarom ölelni.</p>
<p>– Kolosyt?</p>
<p>– Igen, igen, Kolosy uramat, leendő vőmuramat.</p>
<p>– No már abból nem eszünk, ahogy én ösmerem a rátartó urat.</p>
<p>– Hm. Majd meglássuk – és a zsebére ütött, mely csak úgy
duzzadott holmi színehagyott írásoktól.</p>
<p>Zsuzsi kikefélte, ő maga szépen megfésülködött a tükör előtt,
gondos választékot csinált, aztán vette az új köpönyeget, melyet
csak <span class="pagenum"><a name="Page_193" id=
"Page_193">-193-</a></span> a templomba vagy a városi közgyűlésekre
öltött föl és melyet, minthogy latinizáló ember volt (mint
nagyenyedi diák öt klasszist végezvén) Decorumnak nevezett.</p>
<p>Elindult egész nyugodtan és meg sem állt, csak a Kolosy
előszobájában.</p>
<p>Szándékosan kereste föl a hivatalban, mert nem akart Máli
nénivel találkozni. (Megfojtaná és még börtönbe kerülne
miatta.)</p>
<p>Az előszobában egy titkár ült, az íróasztalnál. A
csizmadia-mester tisztességesen köszönt és arra a kérdésre, hogy
mit akar, mondta, hogy Kolosy úrral akar beszélni.</p>
<p>– Most nem lehet, – utasítá el a titkár – az elnök úr ma
ingerült és kiadta a rendeletet, hogy senkit se bocsássak be.</p>
<p>– Tessék kérem neki megmondani, hogy Apró István van itt.</p>
<p>– No, magát meg éppen nem eresztem be, minthogy egy Apró
leánynyal összeköttetésben valami skandalózus közlemény jelent meg
a lapban, mely kellemetlenül érinti a főnököt. – Talán maga az
apja?</p>
<p>– Én vagyok, de hát maga ki, hogy nem akar engem, egy
köztörvényhatósági bizottsági tagot beereszteni?</p>
<p>– Csodálom, hogy nem tudja, – mondá az fönhéjázó orrhangon. – Én
Rákóczi vagyok. <span class="pagenum"><a name="Page_194" id=
"Page_194">-194-</a></span></p>
<p>– Úgy? Már tudom, – gúnyolódék a csizmadia. – Éppen tegnapelőtt
adtam egy forintot a maga hamvainak hazaszállítására.</p>
<p>S ezzel kutyába se vévén Rákóczit, nagy robbajjal betaszította a
zöld posztóval kipárnázott ajtót, mely fölfogja a külső zajt,
lármát, egyszerre bent termett a nagyhatalmú elnök
szentélyében.</p>
<p>Az épen az ablakon nézett ki a szinpadi látcsövén át (valami
csinos vis à vis-val kacérkodván) háttal volt fordulva az ajtónak,
nem láthatta a jöttet, de gondolva ki lehet, egyszerűen hátra
szólt:</p>
<p>– No mi az, Arnold?</p>
<p>– Én akarok egy úrral beszélni – csattant meg az Apró uram éles
hangja.</p>
<p>Kolosy ingerülten fordult hátra, észrevevén, hogy az nem a
Rákóczi Arnold hangja. De amint meglátta a csizmadiát, halálsápadt
lett s a gukker is kiesett kezéből, nagy csattanással a
padozatra.</p>
<p>Kolosy nem volt gyáva. Magyar nemes volt. Vagyont ugyan nem
örökölt vitéz őseitől (jövedelmező állását saját ügyességével
szerezte), de örökölt jó vért és dölyföt. Nem félt se kardtól, se
golyótól, se embertől (még talán az istentől se félt), hanem félt
az úgynevezett „jelenetektől“. Mert ezek tönkretehették az állását.
S erre az állásra szüksége volt. Szeretett <span class=
"pagenum"><a name="Page_195" id="Page_195">-195-</a></span> jól
élni, urasan, előkelően. Pezsgő, szerelem, jó lovak.</p>
<p>Most tehát halálra ijedt, mert oka volt nagy jelenetet várni.
Mindegy. Essünk át rajta. Mindenkit összeszidott volna, hogy minek
háborgatja, de ez az egy ember immunis volt ma előtte. Mert maga is
érezte, hogy „igazban“ jár. Nyájasra próbálta erőltetni arcát
(miközben fogait csikorgatta dühében Rákóczi ellen).</p>
<p>– Üljön le, Apró barátom – mondá fojtott hangon, fürkészve az
ellenfél vonásait, de csodálkozására nem fedezett föl azokban
haragot, hanem ellenkezőleg, alázatos szelídséget.</p>
<p>Mint jó taktikus, nem hagyja magát félrevezetni. A csizmadia
nagyon ravasz, nagyon alamuszi. Valami rosszban törhette a fejét,
hogy álcában jön. Jobban szerette volna, ha nagy dérrel-durral,
rettenetes furiával csap le. Könnyebben lehetne vele végezni.
Érezte, hogy így veszedelmesebb.</p>
<p>– Nem ülök le, köszönöm. Tetszik talán tudni, miért jöttem? –
kérdé Apró uram csöndesen, vontatottan.</p>
<p>– Majd megtudom, ha megmondja.</p>
<p>– Hát megmondom. Én mindent tudok. Olvastam az újságot,
megtaláltam az ön levelét, melyet a leányomnak írt.</p>
<p>Kolosy finom arca megrándult, de ezt <span class=
"pagenum"><a name="Page_196" id="Page_196">-196-</a></span> alig
lehetett észre venni; hidegen állt az ablaknál, mint egy szobor, a
kezeit mellén keresztbe fonva.</p>
<p>– De nem akarok sok szót vesztegetni, én nem jöttem ide
veszekedni, mert a veszekedés ostoba dolog és csak az epét kavarja
föl, hanem igazságot jöttem kérni, hogy az úr reparálja meg a
dolgot, ahogy lehet. Ön persze jobban szeretné, ha én valami
gavallér volnék, aki önt kihívja párbajra s ön leteríti a
pisztolygolyójával s ezzel vége. De én csak egyszerű csizmadia
vagyok, nem akarom a vérét és nem adom a magamét, én csak olyan
bőrökkel dolgozom, melyek még nincsenek kilyukgatva, minélfogva
csak annyit mondok: amit vétett, uram, igazítsa meg.</p>
<p>– Nos, jól van, Apró uram. Látom, hogy maga okos ember. Hát úgy
beszélek, mint okos emberrel. Beismerem, hogy hiba terhel, mert
nekem kellett volna lenni több eszemnek, de az vessen rám követ,
akit a szenvedélyek soha le nem győztek. És az ön leánya
valóságosan ellenállhatlan. Egy szentet is mámorossá tehetne. Én
még most is szeretem őt és…</p>
<p>– Annál jobb, domine magnifice, annál jobb – dörzsölte kezeit a
csizmadia.</p>
<p>– És kész vagyok mindent megtenni, amit megtehetek. Lássuk,
miféle igazítást kíván ön? <span class="pagenum"><a name="Page_197"
id="Page_197">-197-</a></span></p>
<p>– Csak egyféle van, – felelte a csizmadia alázatosan – amihez a
becsületes ember nyúlhat.</p>
<p>– És az?</p>
<p>– Hogy vegye el feleségül.</p>
<p>Meghosszabbodott erre a Kolosy ábrázata s alsó ajkai remegni
kezdtek.</p>
<p>– Csak? – sziszegte gúnyosan, összeszorítván a fogait, hogy
idegein uralkodjék, mert a megérintett gőg szilajan nyargalt rajtok
végig. De hisz ez lehetetlen, kedves Apró. Hogy is juthat ilyesmi
az eszébe? Én a közélet embere vagyok itt a bank élén, akinek
reprezentálnom is kell. Az összeköttetéseim, a családi nexusaim
emeltek ebbe az állásba, mely nélkül nincs kenyerem. Ha független
vagyoni helyzetben volnék, lehetne erről beszélni, talán magamtól
is megcselekedtem volna. De így nem csak a név kötelez, de a
megélhetés is. Az egyik nővérem egy Luzsénszky bárónál van férjnél,
a másik az idevaló főispánnál. Mit szólnának hozzá a sógoraim, akik
ide emeltek, ha egy csizmadia leányát venném el?</p>
<p>Apró uram meghajtotta fejét.</p>
<p>– Igaz, igaz, instálom.</p>
<p>– Ezek engem rögtön elejtenének és megszűnnék minden befolyásom,
ami az ő révükön van s ha ezt látnák a részvényesek, ők is
elejtenének. Hát nem igaz? <span class="pagenum"><a name="Page_198"
id="Page_198">-198-</a></span></p>
<p>– Belátom, uram – nyöszörögte Apró, fázékonyan összehúzva magán
a Dekorum szürke szárnyait. – Szó sincs róla, nagyságos uram, a
társadalmi különbséget érzem én is…</p>
<p>– No, úgy-e, úgy-e, – mosolygott Kolosy megkönnyebbülve – azért
mondtam én, hogy ön okos ember, de mért nem kíván akkor valami évi
díjat vagy kielégítést, szóval effélét, ami lehetséges.</p>
<p>– Mert az a másik is lehetséges – vágott közbe Apró.</p>
<p>– Hogyhogy?</p>
<p>Apró uram fölemelte a fejét olyan kevélyen, mint egy zsiráf és
fontoskodva mondta, lassú, ünnepélyes hangnyomattal:</p>
<p>– Úgy, hogy én lépek egyet feljebb.</p>
<p>Kolosy rábámult. Ez a váratlan szó megzavarta. Megbolondult-e a
csizmadia, vagy csak nem érti, mit akar ezzel mondani? De nem
maradt sokáig kétségben, mert az öreg széttárta most a Decorumot és
a kabátja zsebéből kirántott egy nagy nyaláb papirost.</p>
<p>– Itt vannak a családi irataim, uram. Tessék átnézni. Az én
szépapám báró Aprovszki Szaniszló volt, aki ide menekült Varsóból
Magyarországra 1801-ben és egy Telekynél lett gazdatiszt, sok apró
gyereke közül egyik-másik az iparos pályára ment s elhagyták a
bárói nevet, mert csúfolták volna őket, inkább írták <span class=
"pagenum"><a name="Page_199" id="Page_199">-199-</a></span> magukat
Apróknak, ahogy a nép nevezte. Minden megvan itt hitelesen,
bizonyítványok, keresztlevelek. Sohasem törődtem velük, nem
emlegettem senkinek. Nekem nem kellenek. Minden ember annyi,
amennyinek érzi magát és egy lattal se több, vagy kevesebb. – Én
mondom ezt az úrnak. – De azt is mondom az úrnak, hogy az én Kati
leányom éppen olyan vérbeli baronessz, mint a többi, aki
atlaszcipőkben tapossa és selyem-viganóval söpri ezt a
sárgolyóbist.</p>
<p>A világfit annyira váratlanul érte ez a fordulat, hogy
valóságosan zavarba jött; erre a tromfra nem volt visszavágása,
úgy, hogy puszta időnyerésből átnézte az iratokat s ezalatt
összeszedve magát, gúnyos udvariassággal hajolt meg:</p>
<p>– Üdvözlöm önt, báró úr.</p>
<p>Apró uram fülig pirult erre, de csak türtőztette magát, várván a
dolgok meritumáról a szép szót.</p>
<p>Kolosy összerakosgatva az iratokat, odanyujtá neki.</p>
<p>– Szép és meglepő dolog ez kétségkívül, de célhoz nem vezethet,
sajnálom. A voltra nem ad a zsidó semmit. Én pedig ennek a
pénzintézetnek az élén bizonyos fokig zsidó vagyok, aki a jelennel
dolgozik a jövőnek. A jelen pedig az, hogy ön, kedvesem, mégis csak
<span class="pagenum"><a name="Page_200" id=
"Page_200">-200-</a></span> egy helybeli csizmadia és a kisasszony
csizmadia-leány. Aztán jegyezze meg – és itt már föltépte gőgje az
önuralom szellentyűjének csapját s teljes gőzerővel kitört –
igenis, jegyezze meg, hogy egy Kolosynak egy báró Aprovszky is csak
olyan apró, mint egy Apró. Megértette?</p>
<p>Apró uram nem jött dühbe, sőt még csak nagyobb alázattal
felelte:</p>
<p>– Igenis, megértettem. Azt tetszik, úgy-e bár, mondani, hogy a
társadalmi távolság emiatt még mindig szembetűnő és
betöltetlen?</p>
<p>– Azt.</p>
<p>– Vagyis hogy én hiába léptem egy fokkal fölebb?</p>
<p>– Körülbelül.</p>
<p>– És hogy hát ezen az alapon nem lesz a dologból semmi?</p>
<p>– Igen, igen.</p>
<p>– Hát akkor már most én egyelőre el is mehetek, más célravezető
eszközöket keresni?</p>
<p>S ezzel megindult a csizmadia-báró az ajtó felé olyan
nyugalommal, olyan méltósággal, mint egy római senator.</p>
<p>Az előkelő urat megszúrta a rejtélyes mondás s önkénytelenül
kérdezte, miközben egy pár lépést tett utána:</p>
<p>– Nevetséges! Miféle eszközökre gondol ön? <span class=
"pagenum"><a name="Page_201" id="Page_201">-201-</a></span></p>
<p>A csizmadia visszafordult az ajtóból, mosolygott és a mosolyában
volt valami baljóslatú.</p>
<p>– Hát azt gondolom, instálom, hogy én most fölfelé próbáltam
egyet lépni, de nem volt elég. Most majd az úr lépik egyet lefelé.
És valahol mégis csak találkozunk.</p>
<p>A következő nap délelőttjén nagy tömegek verődtek össze az „Apró
István és Társa“ kirakata előtt. Csodálatos dolog volt, senki sem
emlékszik hasonlóra. Ember ember hátán, mindenki igyekezett látni
valamit, ha másképp nem lehetett, a többiek vállán körösztül.
Mintha csak néhány száz évvel volnánk hátrább s Teleky Mihály
uramnak azt a csizmáját mutogatnák ott, mely az ütközetből való
futása közben egy sáros pocsolyában lemaradt a lábáról – a krónika
szerint.</p>
<p>A nemes város ereiből, a mellékutcákból, reggeli kilenc óra
tájban, a legtöbb ember özönlik a piac felé. Siető alakok,
ügyes-bajos felek, ügyvédek, hivatalnokok (ámbár dehogy siet a
hivatalnok). Egy szóval az a sok mindenféle ember, akinek a főtér
nagy épületeiben van dolga vagy a város más részeiben, többnyire
itt keresztezi egymást.</p>
<p>Már messziről feltünhetett mindenkinek a sokadalom egyetlen hely
körül. Nagy spektakulum lehet – s akinek sürgős dolga volt
<span class="pagenum"><a name="Page_202" id=
"Page_202">-202-</a></span> is, nem átallotta egy pillanatra
odanézni, mert az ember kiváncsi féreg, még ha nincs is rajta
szoknya.</p>
<p>De mi lehet? – tünődik rajta addig is, míg odaér, nézvén a
folyton hullámzó, oszló és gyülemlő tarka csoportot. Belső tűz van
talán a boltban? De hisz akkor füstje is lenne és oltanák az
emberek. Meglehet, hogy valami szerencsétlenség. Hanem akkor
részvét mutatkoznék az arcokon, a sajnálkozás moraja rezegne a
levegőben, holott ezek az emberek mind ingerültek, s a botjaikkal,
karjaikkal izgatottan hadonászva távoznak.</p>
<p>Ej, no, mi az ördög az hát? Nem egy olyan akadt, aki nem
restelte a szaladást se, hogy hamarabb odaérjen és valahogy el ne
múljék az eltalálhatlan látványosság az orra elől.</p>
<p>Pedig kár volt szaladni. Különösen az olyannak, aki nem
tőkepénzes. Aki pedig tőkepénzes, az úgy is olyan úr, akinek a
sietés derogálhat. Nem volt abban a kirakatban semmi olyan, ami a
látványosság nevet megérdemelné. Nehány díszcsizma és topánka közt
ki volt téve a Hunnia bank egy betéti könyvecskéje. Kinyitva és
gummi zsinórral leszorítva a belső lapja, melyen a betétösszeg
kétezer forint arabus számokban és írásban van föltüntetve
szabályszerűen és hitelesen. <span class="pagenum"><a name=
"Page_203" id="Page_203">-203-</a></span></p>
<p>Hát furcsa, persze furcsa, hogy valaki a betéti könyvecskéjét a
kirakatba tegye, de még se páratlan esemény a világon. A
westminsteri herceg az istállójában tartja berámázva az angol bank
egy millió font sterlingre szóló utalványát és még se csődülnek oda
a népek. Mert egy utalvány végre is csak utalvány, papiros rongy,
ha mindjárt akkora súlyú aranyat jelent is, mint egy kövér kanonok
teste. De kétezer forintról szóló könyvecske! Hisz az suvix. Van is
azon valami nézni való?</p>
<p>Igen, igen, csakhogy nem is a betéti könyvecske itt a szenzáció,
hanem az a cédula, ami alája van téve – s azon Apró István uram
sajátkezű írása. Ha a Shakespeare kézirata volna, se okozhatna
nagyobb föltünést. Nem is nézik azt annyian a British múzeumban
mint ezt most. Pedig se nem sonett, se nem madrigal, se nem
gúnyvers, hanem csak ez a néhány szó olvasható rajta: „Ezen betéti
könyvecske leszállított áron Ezerötszáz forintért azonnal
Eladó.“</p>
<p>Egy-egy homlokon kínos verejték ütött ki, egy-egy arc elsápad.
Van, aki elkáromkodja magát: Tyűh, a kirieleiszomát! Hát így
vagyunk? Hát itt mi történt? Kétezer forint csak másfélezret ér. A
többi elolvadt. Akinek nincs pénze, boldog ember, vállat von
hidegen s odább ballag, de aki betette a pénzét, <span class=
"pagenum"><a name="Page_204" id="Page_204">-204-</a></span> rohan
haza a könyvecskéért, hogy mentse meg, ami menthető. Útközben a
vidékbeli rokonoknak, jó ismerősöknek is sürgönyöz. A kikről tudja,
hogy Hunnia részvényük van, adjanak túl rajta, mert hiba történt,
vagy jőjjenek a betétüket kivenni, de hamar, mert a pénz, úgy
látszik, ebek szérűjén szemetel.</p>
<p>Némelyek ott maradnak habozva, tanácstalanul, megmerevedve az
ijedtségtől és nézik-nézik a kirakatot, hol káprázó szemük előtt
kalamajkát táncol a könyvecske a topánkákkal; nézik a bent
pipázgató csizmadiát, aki fel s alá járkálva csodálatos flegmával
beszélget valami vendégével s egy csöppet se látszik törődni a
boltja előtti csoportosulással; – természetesnek találja, sőt
titkos elégedettséggel pislant ki egyszer-egyszer, majd kikiséri a
vendégét s hallani amit beszélnek az ajtóban. A kilépő kundsaft
lelkére köti, hogy a megrendelt cipőket küldje utána Flórencbe.</p>
<p>– Pontosan ott lesz napjára – biztosítja Apró.</p>
<p>– Mert azután tovább utazom.</p>
<p>– És meddig lesz uraságod Olaszországban?</p>
<p>– Egy hónapig. De egy félév is kevés volna. A legszebb ország a
világon.</p>
<p>– Természetesen, természetesen – bizonyítja Apró stoikus
komolysággal. – Az Isten <span class="pagenum"><a name="Page_205"
id="Page_205">-205-</a></span> is szándékosan annak teremtette, egy
csizma formáját adván neki.</p>
<p>Többen szeretnék megszólítani ő kegyelmét, mit tud közelebbit a
„Hunniáról“, mi az oka, hogy ennyire megvedlett ez a jó hitelű
szilárd intézet. (Oh uram istenem, kinek higyjen már az ember ebben
a szélhámos világban?), de intelligens renden levők restelték
elárulni tudatlanságukat, hogy egy közönséges csizmadiától
tudakozódjanak, a kisebb rangú emberek pediglen ellenkezőleg nem
merték a méltóságteljes tartásu városatyát ostoba kérdésekkel
molesztálni. Mert mit is kérdezősködjenek? Hiszen világos. A kutya
ugat, a könyvecske beszél. Ha az okos Apró értékén alul adja a
könyvecskét, hát annak okának kell lennie – nem érhet az akkor
többet egy fityinggel sem.</p>
<p>Ki mert volna arról még csak álmodni is, hogy a könyvecske éppen
olyan jó könyvecske, mintha az angol banké volna és hogy az egész
csak Kolosy úr kedvéért van csinálva, aki most <i>lépik egyet
lefelé?</i></p>
<p>Mert hát úgy történt a dolog és ez megint különös lehetett olyan
előtt, aki kilenc órakor végigment a főtéren s látta a
csoportosulást az Apró boltja előtt, de sietős munkája lévén az
alsó városban, ott meg sem állott, hogy mire tizenegyre újra
visszakerült, már <span class="pagenum"><a name="Page_206" id=
"Page_206">-206-</a></span> akkor a csoportosulás a Hunnia bank
épülete elé vándorolt át. De ez csak félig volt tolongás, mert
félig már csata volt. Valóságos verekedés folyt, hogy ki jusson fel
előbb a lépcsőkön a pénztárhoz. Az erős öklűek hátrataszigálták a
gyengébbeket.</p>
<p>Csoda, hogy emberhalál nem történt, – de betört oldalborda, azt
hiszem, akadt. Nagy zaj, rikácsolás, káromkodás nyomta le a piac
lármáját, a közel sátorozó kofák konverzálását.</p>
<p>Mindenki elől akart lenni, mert a várost villámként futotta be a
hír az eladó betéti könyvecskéről, megtoldva, kibővítve saját külön
hírekkel. Mert az emberek mindig emberek. Ha baj festéséről van
szó, mindenki hozza a maga ecsetjét: Anch’io sono pittore, de ha
örömhírről van szó, a város egyszerre megtelik siketekkel és
némákkal.</p>
<p>Amilyen nehéz volt följutni a nagy tolongásban az emeleti
helyiségekbe, szembe a rakoncátlan tömeggel, éppen olyan nehéz volt
lejutni is azoknak, akik már elvégezték dolgukat a pénztárnál. De
egyik-másik mégis utat hasított magának s ezer kiváncsi ostromlá,
mint aki már evett a tudás fájából.</p>
<p>– No, mi van?</p>
<p>– Beváltották a könyvecskét.</p>
<p>A következő is azt újságolta. <span class="pagenum"><a name=
"Page_207" id="Page_207">-207-</a></span></p>
<p>De ahelyett, hogy ez megnyugtatta volna a közönséget, melynek
gyanúja már fel volt költve, csodálatos módon csak az az érzése
maradt: „Ejnye, milyen jól jártak ezek!“ és csörtetett,
kapaszkodott, dulakodott, hogy minél előbb fölérjen.</p>
<p>A harmadik, ha jól emlékszem, Borogi Mihály uram, hasonló módon
azzal a hírrel jött ki:</p>
<p>– Megkaptam a pénzemet.</p>
<p>– Teljesen?</p>
<p>– Az utolsó garasig – felelte.</p>
<p>De még ez se tetszett a tömegnek, mert a hangulat erősebb a
tényeknél.</p>
<p>– Micsoda szélhámosság! – kiáltoztak. – Azzal akarnak minket
fölültetni.</p>
<p>(Hát már az sem tetszett a közönségnek, hogy a bank fizetni
bír.)</p>
<p>Mire Borogi Mihály annyit mondott:</p>
<p>– Az bizonyos, hogy nagy zavar uralkodik fönn. Teljesen
elvesztették a fejüket. Kolosyt kell megnézni, az olyan sápadt,
mintha a koporsóból kelt volna ki. A többiek is úgy járnak-kelnek a
farács mögött, mint a kísértetek.</p>
<p>De volt is hozzá okuk a nyavalyásoknak, mert csakugyan páratlan
eset az annálékban, hogy egy pénzintézetet ilyen váratlanul
rohanjanak meg a betevők minden ok nélkül, egyszerre, <span class=
"pagenum"><a name="Page_208" id="Page_208">-208-</a></span> mintha
összebeszéltek volna, és mindenki kéri a pénzét.</p>
<p>Eleinte föl sem tűnt. Gyakori eset. Négyen, öten egymás után
vesznek föl betétet, jön egy hatodik, ez betesz kétszer annyit. Ez
csak a rendes vérkeringés az arany borjú organizmusában.</p>
<p>Hanem mikor nem akart szünetje lenni és egyre nyílt, nyílt az
ajtó és mindig csak kivevők érkeznek – kezdett a dolog furcsa
lenni.</p>
<p>A pénztárnok pulpitusa előtti tér megtelt emberekkel és
ajtónyíláskor látni lehetett, hogy a folyosó is tömve van.</p>
<p>A szemfüles Rákóczi Arnold ijedten szaladt be az elnökhöz.</p>
<p>– Csodálatos dolog történik – jelenté lihegve. – Az egész világ
tolong, hogy pénzét kivegye a bankból. Ez nem természetes, elnök
úr. Mit csináljunk?</p>
<p>– Ejh, bolondság – vetette oda Kolosy félvállról. – Mit
csináljanak? Hát fizessenek. A bank szilárd, mint a kőszikla,
azért, hogy a szokottnál néhány emberrel több veszi ki a
tőkécskéjét…</p>
<p>E pillanatban óriási recscsenés hallatszott a szomszédos
pénztári helyiségben s utána vad lárma harsant föl, minő a harcoló
indiánusoké. <span class="pagenum"><a name="Page_209" id=
"Page_209">-209-</a></span></p>
<p>Kolosy összerezzent.</p>
<p>– Menjen csak, nézze meg, mi az?</p>
<p>Rákóczi kifutott és befutott, de mint piros legény ment ki és
sápadtan került vissza.</p>
<p>– A türelmetlen, izgatott betevők betörték az ajtót, elnök
úr!</p>
<p>De már erre Kolosy is fehér lett, mint a fal s rohant ki az
ajtón, megnézni, mi történik. A pénztárnok a tömeget csitította
reszketeg, de mégis nyájas hangon.</p>
<p>– Várjanak, kérem, az urak, míg a sor rájok kerül. Így nem
lehet. Nincsen baj, kérem. Minden ki lesz fizetve, minden,
minden.</p>
<p>Kolosy egyszerre átértette a helyzetet, mint jó hadvezér a
veszély pillanatában.</p>
<p>Odaintette Rákóczit és azt súgta neki:</p>
<p>– Menjen a városházára rendőrökért, a kik a rendet föntartsák, s
igyekezzék információt szerezni útközben, miből keletkezett ez a
hallatlan dolog.</p>
<p>Aztán a pénztárnokhoz szólt franciául:</p>
<p>– E mögött valami manoeuvre rejlik. Pokoli cselszövény. Van elég
pénztári készletünk?</p>
<p>– Bizonyos fokig.</p>
<p>– Nem kell megijedni, gondoskodni kell a beszerzésről. Majd
utána nézek.</p>
<p>– Fizessem a fölmondáshoz kötött összegeket is? – kérdé a
pénztárnok. <span class="pagenum"><a name="Page_210" id=
"Page_210">-210-</a></span></p>
<p>– Egyelőre igen, taktikai szempontból, hogy a bizalom, mely
valami galád, rejtélyes módon megingattatott, visszatérjen.</p>
<p>Nagy lélekjelenlétet árult el Kolosy, de azért mégis tűkön ült,
míg a rendőrök megérkeztek, akik azután csak egyenként engedték a
rácshoz jönni a feleket.</p>
<p>Nyomukban jött Rákóczi Arnold is, gőzölgő fejjel, fontoskodó,
rejtélyes arccal.</p>
<p>Az elnök beintette szobájába.</p>
<p>– Megtudott valamit?</p>
<p>– Mindent.</p>
<p>– Nos? – toppantott lábával az elnök türelmetlenül.</p>
<p>– Az a zsivány csizmadia, az Apró csinálta az egészet.</p>
<p>Kolosy elkáromkodta magát:</p>
<p>– Az ördögbe! ezt mindjárt gyaníthattam volna. Hiszen
fenyegetőzött. És hát mit tett?</p>
<p>– Kitette ma reggel a bank egy kétezer forintos könyvecskéjét a
kirakatába és odaírta, hogy másfél ezer forinton azonnal eladó.</p>
<p>Az elnök izgatottan rágcsálta a bajuszát.</p>
<p>– Úgy? Hm. Micsoda kolosszális furfang lakik abban a bozontos
fejben. Ez ugyan alánk gyújtott! És még az a szép, hogy a
könyvecske az én ajándékom. Szeretném magamat fölpofozni. Oh a
ravasz kutya! <span class="pagenum"><a name="Page_211" id=
"Page_211">-211-</a></span></p>
<p>Eszébe jutottak a szavai: „Most ön lépik egyet lefelé és valahol
majd csak találkozunk.“</p>
<p>– Hát azért se találkozunk, – dörmögte magában – és azért se
lépek lefelé.</p>
<p>– Nem parancsol valamit, elnök úr?</p>
<p>– Mi lett aztán a betéti könyvvel? – kérdé Kolosy.</p>
<p>– A közönség csődült a kirakathoz és gyanut kapott, széthordta a
vészhírt és most itt van a folytatása a szomszéd szobában, amint
látni méltóztatik. A távirdafőnökkel is beszéltem útközben, azt
mondja, hogy nem győzik a sürgönyöket továbbítani, melyekben a
közönség a vidéki ismerősöket figyelmezteti, hogy a pénzük
veszélyben forog.</p>
<p>– Az ördögbe is, ez nem jó, – szólt az elnök, sötéten nézve maga
elé. – Ez a „run“ egyszerűen tönkre tehet, ha nem állunk bátran
eléje. És hol van most a könyvecske?</p>
<p>– Most is ott van a kirakatban, most is nézik.</p>
<p>– Siessen azonnal oda egy gyakornokkal és váltsák be. – Az az
első a sebészetnél is, a sebeket okozó golyót kivenni a testből. De
vigyen magával két tekintélyes tanut az érdekelt közönségből, hogy
lássák, milyen szemtelenül misztifikálta őket a csizmadia.
Megálljon, megálljon, Rákóczi! Hadd írjak <span class=
"pagenum"><a name="Page_212" id="Page_212">-212-</a></span> egy
sürgönyt a Hitel-Banknak Budapestre. Az éjjel oda utazom, mert
előre látható, hogy segítségre lesz szükségünk. Egyúttal adja fel a
sürgönyt is.</p>
<p>Négy-öt blanquette-et elrontott, míg megfogalmazta. S milyen
reszketeg, kusza betűk, mintha csak a lelkével írta volna!</p>
<p>Okos dolog volt két tanut vinni Apróhoz; akadt is mindjárt
kettő: a becsületes Herenczy János, arról híres, hogy mindig
szerette keresni az igazságot, de sohase találta meg; a másik a
lutheránus Hortyán Boldizsár volt, szinte unikum a maga nemében,
azokkal is tartott, akik a bankot leszólták, azokkal is, akik
bíztak benne.</p>
<p>De iszen jól kifőzte ezt Kolosy Ferenc. A pezsgőtől mégis csak
másképp jár az ember esze, mint a csigertől. Most is milyen dilemma
elé állítja a csizmadiát. Ha ideadja a könyvecskét ezerötszázért,
akkor nagy szamár, mert ötszáz forintjába kerül ez a mai mulatság.
Ha pedig nem adja ezerötszázért, akkor nagy gazember és
bizonyítványt állít ki magának arról, hogy bolonddá tette az egész
várost. Sőt az okozott kárért még talán be is lehet pörölni.</p>
<p>Hej, Rákóczi, hej, Herenczy, Hortyán, nehéz dió nektek Apró
István!</p>
<p>Odamentek, de nem volt otthon. Kolowotki <span class=
"pagenum"><a name="Page_213" id="Page_213">-213-</a></span> azt
mondta, hogy egy jó óra előtt a vizsgálóbíróhoz ment, ahova tanunak
idézték.</p>
<p>– Megvárjuk, – jelenté ki Rákóczi.</p>
<p>Már jóval elmult a dél, mire nagy peckesen előjött. Nem ok
nélkül, mert élete egyik legnagyobb dicsőségét aratta ma.</p>
<p>A törvényszéknél tárgyalt bűnügynek az volt ugyanis röviden a
tényálladéka, hogy Mányay Gáspár incenci földbirtokost, aki itt a
városban tavaly, a szentmihálynapi vásárkor néhány ezer forint ára
ökröt adott el, útközben ismeretlen tettesek kirabolták s a
kocsisával együtt megölték.</p>
<p>Mányay egy pár csizmát vásárolt Apró uramnál; az is eltünt a
kocsikasból. A rendőrséget ez a csizma vezette nyomra, fölismerni
vélvén azt egy föltünő módon gazdagodó Prager János nevű fiatal
brassói hentesmesteren, mivelhogy a csizma húzója, vagyis a füle
éppen olyan szokatlan színű és minőségű vászonszalagból készült,
aminőt Apró használ, ki azt egyenesen egy karlsbadi angol boltban
vette.</p>
<p>A hentest faggatni kezdték e miatt, eleinte zavarba jött a
vizsgálóbíró előtt, de később aztán előállított egy idevaló
csizmadiát, Blok Jánost, aki azt vallotta, hogy a csizmát ő varrta.
S tényleg neki is olyan vászon szalagja volt, mint az Apróé. Sőt
ugyanaz, mert <span class="pagenum"><a name="Page_214" id=
"Page_214">-214-</a></span> bebizonyult, hogy mintegy másfél év
előtt Aprótul kölcsönözte a szalagot.</p>
<p>Minthogy Apró uram is a maga munkájának ösmerte el a csizmát,
valóságos salamoni jelenet fejlődött ma a vizsgálóbíró előtt, aki
egyenest Brassóból utazott ide őket szembesíteni.</p>
<p>A bíró fölmutatta a nevezetes corpus delictit.</p>
<p>– Ki ösmeri ezt a csizmát?</p>
<p>– Én! Én! – feleltek egyszerre.</p>
<p>– Meg merne rá esküdni? – kérdé a bíró Bloktól.</p>
<p>– Ezerszer.</p>
<p>– No lássa, Apró – szólt a bíró. – Hátha téved…</p>
<p>– Soha se szoktam tévedni.</p>
<p>– Hát ön is megesküszik rá?</p>
<p>– Természetesen.</p>
<p>A bíró a tarkóját vakarta zavarában.</p>
<p>– Nem bocsáthatom esküre, mert az egyiké hamis volna.</p>
<p>Apró uram vállat vont.</p>
<p>– Emlékszik rá, Blok, hogy kinek adta el a csizmát?</p>
<p>– Nem emlékszem.</p>
<p>– És ön, Apró?</p>
<p>– Én Mányay úrnak adtam el, emlékszem és vallom. <span class=
"pagenum"><a name="Page_215" id="Page_215">-215-</a></span></p>
<p>– Gondolja meg, Apró, mit beszél, mert ez a vallomás halála
lehet valakinek.</p>
<p>– Én mindent meg szoktam gondolni.</p>
<p>A bíró nem tudott mit csinálni a két emberrel, csóválta a fejét,
játszadozott az ametiszt gyűrűjével, majd kedvetlenül kiáltott fel:
Az ördög látott két ilyen hazug fickót! Lehetetlen rajtuk
eligazodni.</p>
<p>Megszúrta ez a szó Apró uramat, sértődve fordult a bíró felé
kemény hangon:</p>
<p>– Ha nem a király nevében volna itt a tekintetes bíró úr, nem
tűrném el a szavait, de most csak azt mondom, ha nem bír eredményre
jutni, bízza rám egy kicsit a kérdezést.</p>
<p>– No hát kérdezzen! – mondta a bíró elkeseredve.</p>
<p>Apró uram csizmadiásan a csípőjére rakta a kezeit s így szólt, a
felső testét ide-oda illegetve:</p>
<p>– Hát mondjon nekem valamit Blok János, ama pár csizmának a
belső tulajdonságairól.</p>
<p>Blok János gúnyolódva jegyezte meg:</p>
<p>– Nem ember a csizma, Apró uram, hogy belső tulajdonai is
lennének.</p>
<p>– Úgy? Hát majd mondok én. Tessék megnézni és fölfejtetni
szakértőkkel azt a csizmát, bíró úr, és tessék jegyzőkönyvbe
vétetni, <span class="pagenum"><a name="Page_216" id=
"Page_216">-216-</a></span> hogy a bal csizmán jobbról, az orrától
kezdődve a hetedik és nyolcadik öltés közt <i>egy vakvágás van</i>.
Azért adtam olcsóbban egy forinttal Mányay uramnak. Dixi.</p>
<p>A bíró legottan szakértőket hívatott, akik felfejtették és
megtalálták a jelzett vakvágást a mondott helyen s akképpen
nyilakozának nagy csodálattal Apróról, hogy ő kegyelme hasonlatos
volna a nagy Napoleonhoz, ki is minden katonáját ösmerte, mint
ahogy ő ösmeri minden csizmáját.</p>
<p>Nagy glóriákkal ment hát haza ő kelme s bár jól túljárt az idő a
déli harangozáson, mégis be akart még nézni a boltba, hogy boszut
lihegő lelkét ott friss hírekkel meghízlalja s elmenvén a bank
mellett, nagy élvezettel nézte a csoportosulást. „Ezek is mind
nekem dolgoznak“, – dörmögte mellét dagasztó érzések közt.</p>
<p>Benyitván a boltba, nem minden megütközés nélkül köszönté az ott
dangubáló polgártársakat és azt a bizonyos Rákóczit.</p>
<p>– Engem tetszenek várni? – kérdé vontatottan.</p>
<p>– Éppen hogy éppen, – felelte tisztességtudással Herenczy.</p>
<p>Rákóczi peckesen fölemelkedett a kerek székről, melyen ült s
kezét az Apró karjára ereszté le. <span class="pagenum"><a name=
"Page_217" id="Page_217">-217-</a></span></p>
<p>– A könyvecskét akarjuk megvenni, mely a kirakatban van,
tisztelt Apró úr, – s kivette a tárcáját, hogy a másfél ezer
forintot kiolvassa.</p>
<p>Apró uram a csutoráját a bal agyaráról áttolta a jobboldali
agyarra, megszortyogtatta egy kicsit, aztán így szólt:</p>
<p>– Sajnos, már el van adva.</p>
<p>Oh! – Hm. Erre nem voltak elkészülve. Ez váratlan volt. Rákóczi
az ajkaiba harapott.</p>
<p>– És kinek adta el? – kérdé Herenczy.</p>
<p>– Az egyelőre titok.</p>
<p>– Ugyan, mennyiért adta el? – tudakozódék kiváncsian
Hortyán.</p>
<p>– A kitett áron alul valamivel, vagyis nem egészen ezer ötszáz
forintért.</p>
<p>– De akkor miért nem veszi ki az úr a kirakatból? – támadt rá
Rákóczi.</p>
<p>– Mert nekem nem tetszik.</p>
<p>– De ez injuria, mások vagyona elleni merénylet, – fortyant föl
az előbbi dühösen és a nyála szerteszét frecsegett.</p>
<p>– Én azt teszek ki a kirakatomba, amit akarok, punktum.</p>
<p>– Paperlapap! Azt mi nem engedhetjük, érti-e? Hatósági
beavatkozást fogok kérni, protestálok a Hunnia bank nevében és
felelőssé teszem. <span class="pagenum"><a name="Page_218" id=
"Page_218">-218-</a></span></p>
<p>– Tegyen amit akar, de engedje meg, hogy ha ilyen közel áll
hozzám, betakarjam az arcomat kendővel, mert én az arcomat nem
szeméten szedtem.</p>
<p>Erre elnevette magát a két bizalmi férfiú, Rákóczi Arnold pedig
fülig pirult és dühösen rohant ki a boltból.</p>
<p>A bank dolga pedig percről-percre rosszabbra fordult. A
fölmondáshoz kötött tőkék kifizetését be kellett szüntetni, ami
roppant konsternációt szült. Mikor két órakor a rendes időben
bezárták a bankot, az ingerült tömeg meg akarta linchelni a
tisztviselőket, maga Kolosy is a kert kerítésén át menekült.</p>
<p>Éjjel Budapestre utazott a főispán sógorával, hogy a bankot
megmentse elegendő pénzkészlet szerzésével.</p>
<p>De Budapest éppen szomorú város volt akkor.</p>
<p>Nem volt ugyan fekete posztóval beborítva, mint a mesebeli
városok, ahova a sárkány ellen készülő királyfi beillett, de bús
külső jelek itt is mutatkoztak abban, hogy a Lipótváros-részben az
orrok hosszabbak a szokottnál. Egy úgynevezett „fekete nap“ a
börzén megkopasztotta az egész várost.</p>
<p>Kolosy tárgyalt a pénzintézetekkel, a kormánynyal, fordult
fűhöz-fához, járt Pontiustól <span class="pagenum"><a name=
"Page_219" id="Page_219">-219-</a></span> Pilátushoz, de mindenütt
azt az egy feleletet kapta: „nincs kincs“.</p>
<p>Harmadnap ezt az előre megállapított egy szót sürgönyözte haza a
főembereinek: „<i>Waterló</i>“. (Ami annyit jelentett: „a csata
elveszett“.)</p>
<p>A Hunnia liquidál; Apró uram pedig ott ült a Kati ágyánál, aki
véletlenül az nap lett hosszú betegség után először lázmentes és
akivel először lehetett értelmesen beszélni. Fehér volt, gyenge
volt még, mint egy lehellet, de néha rámosolygott az öregre s ez
tündöklőbb volt a napfénynél.</p>
<p>Csevegett, csacsogott. Új volt neki szegénynek az innenső világ.
Minden apróságot kikérdezett. Mióta volt beteg, mert semmire se
emlékszik? (Bizony, már hetek múltak el azóta.) Megvan-e még a
macska? (Megvan, megvan, napsugárkám.) Hát a Szamos kutya?
(Hallgasd csak, hallgasd csak, éppen most is ő kaparja kívül az
ajtót, mert szeretne hozzád bejönni.)</p>
<p>Aztán a kedvenc tárgyait tudakolta, a csészéjét, a poharát nem
törte-e el a Zsuzsi, nem pusztult-e el valami?</p>
<p>– Nem, nem, semmi se pusztult el. Csak egy fehér rózsa az
ablakban, Zsuzsi tévedésből petroleummal találta megönteni, hát
elcsunyult, elpusztult. Csak a fehér rózsa és… <span class=
"pagenum"><a name="Page_220" id="Page_220">-220-</a></span></p>
<p>És a bank – akarta mondani Apró uram hehehe, a bank.</p>
<p>De a leány rá nézett s aggodalmasan kérdezte:</p>
<p>És még mi, atyám?</p>
<p>Apró elharapta a mondatot.</p>
<p>– Csak a fehér rózsa, – motyogta, – vagyis csak a rózsa
fehérsége… fehérsége.</p>
<h3>Befejezés.</h3>
<p>A Hunnia tehát megbukott és Kolosy Ferenc nem volt többé semmi.
Hanem az olyan semmi, akinek az egyik sógora báró Luzsénszky, a
másik főispán, az mindig lehet valami.</p>
<p>Korán örült Apró; lefelé lépett ugyan, de a völgy túlsó
oldalára, azért tehát megint nem találkoztak. Kataszter lett
valahol Felsőmagyarországon.</p>
<p>De nem sokáig. Az ördög nem hagyja el a maga embereit. Mikor az
országgyülési ciklus négy év mulva véget ért, a főispán
megválasztatta képviselőnek. És hát most már ott fönt ült és
működött ő is, küzködve azzal a rettenetes frázissal, melylyel a
közbenjárásért alkalmatlankodó választók jönnek tarka-barka
kívánságaikkal. <span class="pagenum"><a name="Page_221" id=
"Page_221">-221-</a></span></p>
<p>– Hiszen csak egy szavába kerül nagyságodnak!</p>
<p>Milyen ostobák, hogy nem ismerik a minisztereket! Azaz milyen
boldogok!</p>
<p>Életrevaló politikusnak bizonyúlt, mert jól tudja szóval tartani
a választókat és minisztereket. Ami magát a törvényhozatalt illeti,
ahhoz talán nem értett, de ez nem lényeges. A törvény hozatala
végre is nem nehéz. Azt úgy hozzák, hogy talán nem is hozzák.
Valami olyan a „törvényhozó“, mint a <i>tollkés</i>. Tollkésnek
hívják és mindent faragnak vele a világon, csak tollat nem. A
tollat gyárilag csinálják.</p>
<p>Hát Kolosy is tekintélyes képviselő lett és egyszer évek múlva
meglátogatta a kerületet, azaz meglátogatta máskor is, hanem én
csak erről az egy látogatásról beszélek. A kereskedelmi miniszter ő
excellenciáját kisérte le, aki valami kosárfonó iskolát akart a
városban létesíteni.</p>
<p>Nagy fogadtatás volt, roppant parádé, fehér ruhás leányok,
diadalkapu, taracklövések és örömtüzek. Ez az utóbbi ért a
legtöbbet, legalább melegedni lehetett mellettük, mert zimankos
téli nap történt a bevonulás. A lakosság nagy része kivonult az
indóházhoz: ifjak, öregek, asszonyok, gyerekek, ami nem csoda, mert
először járt eleven miniszter e városban. <span class=
"pagenum"><a name="Page_222" id="Page_222">-222-</a></span></p>
<p>Megvolt minden, ami ilyenkor szokásos: üdvözlő beszéd és válasz,
nagy éljenzés. A miniszter fölült a fölpántlikázott négyesre, majd
a képviselő ismerős alakja bontakozott ki a kíséretből, (de
mennyire összetört, megöregedett a derék úr). Egy pár hang
kiáltozni kezdte: „Éljen Kolosy Ferenc“.</p>
<p>A rendezők a másik kocsi után szaladgáltak, amelyen a képviselő
foglal majd helyet – úgy látszik, valami konfuzió történt. Eközben
a kordonból, melyet a rendőrség tartott fenn, – egy pillanat műve
volt – kilépett egy kis fiú, lehetett vagy hét éves, szép, bátor
arcú, barna gyerek, nagy, villogó fekete szemekkel, fején
félrecsapott báránybőr sipkában. Kilépett a tisztásra, ahol a
képviselő állt és egy hógomolylyal mellbe hajítá ő nagyságát.</p>
<p>Nosza, egyszerre hárman is nyakon csípték a merényletért. Ejnye,
ilyen, olyan porontya! Nini, mire nem vetemedik! Némelyek nevettek
a jeleneten, ami boszantani látszott a honatyát. De hogy ne
láthassák kicsinyesnek, kedélyes nevetést színlelve, maga
szabadította ki a gyereket a megdühödt rendezők karmaiból, ámbár a
gyerek is rugdosta őket.</p>
<p>– Ne bántsák, kérem – szólt vidáman. – Szabad országban élünk.
Mindenki kifejezheti a rokonszenvét, ellenszenvét. Nos, fickó, mért
haragszol rám? Mondd meg bátran! <span class="pagenum"><a name=
"Page_223" id="Page_223">-223-</a></span></p>
<p>– Azért haragszom rád, – szólt a fiú vakmerően – mert rosszúl
bántál az anyámmal.</p>
<p>Éljen! Éljen! – a tömeg éljenezni kezdte a rokonszenves
fiút.</p>
<p>Kolosy mosolygott, úgy tett, mintha tetszenék neki a dolog,
pedig érezte, hogy még jobban belémászott s nem tanácsos tovább
kérdezősködni, mert nem lehetetlen, hogy bankigazgató korában
valami igazságtalanság történt a fiú anyjával és a gyerek most
kikottyantja.</p>
<p>– Teringette, fickója – szólt a szép piros orcáját megcsipkedve,
– kinek a fia vagy?</p>
<p>– A tied – szólt a gyerek, kevélyen kidüllesztve a mellét.</p>
<p>Leírhatatlan jelenet következett. Öreg asszonyok kilenc
nemzedéken át fogják mesélni. Kolosy elsápadt, majd piros lett,
mint a paprika. Valami sajátságos kéjjel vegyes szédület fogta el.
A közönségben orkánszerű tetszés-zaj tört ki. Minden ember beszélt,
lármázott, ujjongott, ágaskodott, asszonyok a csipkés kendőiket
lobogtatták. Csak egyes kifejezéseket lehetett kivenni: „Fölséges
gyerek!“ „Az öreg Apró unokája.“ E percben előállott a kocsi is.
Minden szem oda tapadt, mi fog történni. Valami csodálatos,
idegfeszítő csönd támadt a zaj után. Még a szívek is szinte
<span class="pagenum"><a name="Page_224" id=
"Page_224">-224-</a></span> megszüntek dobogni. Vajjon eltalálja-e,
mit kell tenni?</p>
<p>És ekkor lehajolt a képviselő, megcsókolta a gyermeket és
beemelte a hintajába:</p>
<p>– Elviszlek, kópé, az anyádhoz, tudom, hogy majd kikapsz.</p>
<p>Ezzel maga is fölült melléje. A négy prüszkölő paripa megindult
a miniszter fogata után, a lelkesedés pedig, mely mintegy láncaitól
szabadult meg, oly egetrázó erővel tört ki, hogy megreszkettek bele
a szomszédos épületek és a levegő rezegve hömpölygette a város
felé.</p>
<p>Kolosy csakugyan az anyjához vitte a gyereket, aki éppen az
utcaajtóban állt és gyönyörűbb volt, mint valaha, a bánatos szelíd
arcával, finom törékeny termetével. Bementek egy kicsinyég a
szobába, de miről beszéltek, hogy beszéltek, arra nem volt
tanu.</p>
<p>Csak Apró uram említette aztán este a „Polgári kör“-ben nagy
dicsekedve, hogy ma nála volt a képviselő és megkérte a leánya
kezét, de az esetre nézve még csak annyit mondott rejtélyesen:</p>
<p>– Mindnyájan léptünk egyet, én is, ő is, de a gyerek, a Pali
lépte a legnagyobbat. Ebadta kölyke!</p>
<hr class="chap" />
<p><span class="pagenum"><a name="Page_225" id=
"Page_225">-225-</a></span></p>
<h2>FILI.</h2>
<p class="center">(Rajz a régi világból.) <span class=
"pagenum"><a name="Page_226" id="Page_226">-226-</a></span>
<span class="pagenum"><a name="Page_227" id="Page_227"><br />
-227-</a></span></p>
<p>Még állanak a kúriák a falvakban, már amelyek még le nem dőltek.
Azokon bizony már csak a meredező kémény kormos lyuka beszél
értelmesen, mintegy panaszkodva, hogy több ment ki rajta, mint
amennyi a csűr felőli kapun bejött. Hja, a trakták… a trakták!</p>
<p>Amelyik kúria azonban megmaradt, az most sokkal csinosabb, mint
azelőtt. A fényűzés nagyobb hódító Napoleonnál. Amit az emberiség
célszerűt, szépet vagy kényelmeset kigondol, abból belopja magát
lassan-lassan valamicske mindenüvé. Ma már a hajdú is villával
eszik, Mátyás király az újjaival cselekedte. A falusi jegyző olyan
pamlagon heverész, aminőről Gara nádornak fogalma se volt.
Egyszóval a pompa növekszik, egyre növekszik.</p>
<p>A kúriák kéménye most is füstöl, vendég is van elég. Körül üli a
szépen megterített asztalt. Az ezüst kandeláberekben négyszer annyi
gyertya ég, mint hajdanta. A régi búbos kemence helyén finom
majolika kandalló terjeszt meleget; szürke bekecses, torzonborz
<span class="pagenum"><a name="Page_228" id=
"Page_228">-228-</a></span> alakok nem ülnek az asztalnál, minden
elegáns és egyöntetű. A bútorok, a ruhák, a porcellánok, a
kristályok. Minden az előkelő jólétet leheli. A férfiak frakkot
viselnek, mert ez már nem afféle régi módi összeröffenés, hanem
diner, melyre meghívók mentek ki; a hölgyek nyaka és félmelle
csupasz és a suhogó selyem derék csak ott kezdődik, ahol már muszáj
neki. Ez az egyetlen takarékossági jel. De menjünk tovább. Nem
érdemes sok szót vesztegetni egy-két tenyérnyi helyecskéért.</p>
<p>Nincs itt pusztulás. Mit pusztulás? Ellenkezőleg. Ha az elődök
föltámadván egy percre, körülnéznének kúriájukon, összecsapnák a
kezeiket: „Oh, milyen fény, – mondanák – mennyi ízlés, mennyi
gyönyörű, hangulatot ébresztő dolog. De nini, mintha a legszebb
csecsebecse hiányoznék az asztalnál.“</p>
<p>Hát igen, valami csakugyan hiányzik. Valami olyan, amit nem
szokás észrevenni. Hiányzanak az elszegényedett rokonok.</p>
<p>Azelőtt mindenüvé jutott belőlük. Nem is volt úri ház, ahol nem
ült ilyen. Ha a vendég meg akarta határozni, hogy milyen derék
családnál járt, ilyenképpen formulázta:</p>
<p>– Nagy ott a pompa. Csak szegény rokon van vagy hat a
háznál.</p>
<p>Jobban fénylettek az asztalnál azok a fölszedett árvák és
haszontalan léhűtő rokonok, <span class="pagenum"><a name=
"Page_229" id="Page_229">-229-</a></span> mint mostan az ezüst
tálcák, a kristályserlegek és a nagy virágbokréták.</p>
<p>Egy egész külön kaszt voltak. Nélkülök sívár lett volna a ház és
visszariasztó. Boróka-ág jelezte a korcsmán, hogy ott pénzért enni
inni valót kap az ember. A szegény rokonok sokasága jelezte
magánháznál, hogy ott magyar szívesség fogadja a vendéget.</p>
<p>És hát ez a genre most kiveszett. Nincsenek többé szegény
rokonok a kúriákon. Elfogytak, mint a bölények.</p>
<p>Talán a szegénység tünt el Magyarországról? Dehogy. Inkább jön,
egyre csak jön, jön a rettenetes talpaival: tip-top, tip-top és a
hosszú keze mindinkább összeszorítja a nemes familiákat,
megropogtatván a csontjaikat, – de szegény rokonok ennek dacára
sincsenek.</p>
<p>Én még tudtam, vagy tudni véltem kettőrül, de mikor nem régen
meglátogattam Hettyessy Kristóf barátomat és képviselőtársamat
Vidolyon ősi kúriájában, már nem találtam nála a két árva lánykát,
akik azelőtt az asztal szélén szoktak ülni kurta szoknyácskáikban,
asztalkendővel a nyakukban s akikről azt állította Kristóf, hogy
vagyontalan távoli rokonai.</p>
<p>Szerettem nézni őket, mikor ettek, mert minden olyan új volt a
szájukban, a szép fehér <span class="pagenum"><a name="Page_230"
id="Page_230">-230-</a></span> rizskásaszem-fogacskák, a piros
nyelvecske, a rózsaszínű íny.</p>
<p>– Hol a Tinka, Böske? – kérdeztem az ismerősöket.</p>
<p>– Hja, azok már megnőttek és…</p>
<p>– Férjhez mentek – egészítettem ki.</p>
<p>– Dehogy, – mondák. – Úgy áll a dolog, hogy Kristóf se győzi a
nagy háztartást, hát bedobta őket abba a nagy közös verembe, ahova
a magyar ember az efféle portékát rendesen belöki.</p>
<p>– Miféle verembe, az istenért?</p>
<p>– Ej, hát rá sózta őket az államra, hogy az tartsa el. Az egyik
telegrafista, a másik postáskisasszony.</p>
<p>– Szegény kicsikék! – sóhajtottam föl.</p>
<p>– Inkább a szegény államot sajnálnád, – jegyzé meg az, aki
fölvilágosított.</p>
<p>Valószinűleg úgy gondolta, hogy sajnálatra méltó az állam,
melylyel harcban állnak a polgárai. Ungorkodnak ellene és
kijátszszák a koporsótól a síríg.</p>
<p>A lakoma után a különböző vonatok indulása szerint vitetett ki
bennünket Kristóf az állomáshoz.</p>
<p>A huszár, aki a bakon ült, csempészett dohányt szítt, a szél
felém hozta füstjét, megéreztem; a kocsis gubájának ujjában valami
eleven dolog mozgott, kivallotta, hogy egy pár <span class=
"pagenum"><a name="Page_231" id="Page_231">-231-</a></span> csirkét
visz a városban lakó anyjának és azért dugta oda, hogy a fináncokat
becsapja a vámnál. A mellettem ülő tisztes aggastyán, a
Hettyessy-család egyik rokona, egész úton a szentírásból idézgetett
argumentumokat az állam törekvései ellen. Vajjon mit véthetett neki
az állam, hogy olyan nagyon haragszik rá? Hát semmit. Egy nagy
dominiumot adott neki. Mert aki jobbról ült mellettem, az egy
püspök volt, aki a legközelebbi pásztorlevele tartalmát
ösmertette.</p>
<p>– Szegény állam! – sóhajtottam föl hangosan.</p>
<p>A könnyű bricskát két bús fekete lovacska húzta. Föltünt, hogy
Kristóf úr éppen a püspököt vivő kocsiba fogatott két ilyen gyenge
kiállítású állatot.</p>
<p>– Nem igás lovak ezek? – kérdeztem a kocsist.</p>
<p>– Honvéd lovak – felelte egykedvűen.</p>
<p>– Soványak – tettem hozzá.</p>
<p>– Nem érdemlik meg a jobb kosztot – magyarázta. – A legnagyobb
munkaidőben rendesen bekéri őket az állam; éppen csakhogy velünk
tartatja ki.</p>
<p>– Mégis csak botrány, – pattant föl a püspök – hogy az állam
ennyire becsapja a polgárait.</p>
<p>Oh jaj, hát az állam is? A háború kölcsönös. <span class=
"pagenum"><a name="Page_232" id="Page_232">-232-</a></span> No
persze. Minden vonalon folyik a vetélkedés, egymás nyakába varrni a
terhet. Kieszelni, hogy ki miben árthat a másiknak.</p>
<p>– Méltóztatott valamit mondani? – kérdé értelmetlen
dünnyögésemre maliciózus mosolylyal a püspök.</p>
<p>– Nem, nem, semmit se mondtam.</p>
<p>Valósággal nem mondtam semmit, de egyre azon gondolkoztam az
állomásig, hogy a régi világ mégis csak őszintébb és szebb
volt.</p>
<p>Mikor még a magyar nemes úr maga tartotta el a saját
elszegényedett rokonait és mikor még az állam is maga tartotta el a
saját lovait.</p>
<p class="center">*</p>
<p>Az elszegényedett rokonoknak bizonyos Lengyel Fili volt a
legkiemelkedőbb prototypusa. Gyerekkoromban úgy is híttuk a a
környéken: a „dupla lengyel“.</p>
<p>Nagy termetű, szép ember volt, kinek a természet csodálatos erőt
adott a karjaiba és fogaiba. Az ezüst hatosokat olyan könnyedén
harapta ketté, mint más ember a kukoricaszemeket, de minthogy
hatosai nem igen voltak a produkcióhoz, hát öreg hámistrángokat
harapdált szét a nézők nagy bámulatára, karjaival pedig akármikor
megfogta a rohanó bika szarvát és megállította: „hopp, egy szóra,
hékás!“ <span class="pagenum"><a name="Page_233" id=
"Page_233">-233-</a></span></p>
<p>Hogy minek adta a természet e roppant erőt Lengyel Fülöpnek, azt
senki sem tudja. Alkalmasint el akarta ásni, mint ahogy az ember
sokszor elássa az értékeit olyan helyre, ahol senki sem találja
meg. Fili nem dolgozott soha sem és nem emelt egyebet, mint
poharat, a lakomákon ide vagy oda szállván.</p>
<p>Nem dolgozott pedig nyilván azért, mert nem akaródzott neki.
Ami, szerintem, elég ok, mert az a természet ujjmutatása. Ha a
természet azt akarta volna, hogy Fili dolgozzék, beleoltotta volna
a munka vágyát. De a természet nem akarta.</p>
<p>Ostoba beszéd az, hogy mindenkit ki kell tanítani valamire és ki
kell használni valaminek. Hát kell-e az erdő minden fájából
okvetlenül szerszámot faragni?</p>
<p>Csak abból, amelyik már a gyökerén kinálkozik rá. Arra is kell a
fa, hogy a mókusnak legyen hol fölszaladni, leszaladni. Arra is
kell egy-két galy, ahová a madár a fészkét lerakja, arra is, ahová
a vándorló legény a tarisznyáját, kis pók a hálóját akassza. Szóval
mindenféle fa kell. Sőt olyan fa is legyen az erdőben, melynek még
ennyi szerep se jut. Csak éppen hogy ott van. Megnő, susog, zörög,
hajladozik egy-két száz esztendeig, aztán visszarothad a földbe.
Ami erőt, zsírt kiszítt onnan, visszaadja annak a saját szétmálló
testével. <span class="pagenum"><a name="Page_234" id=
"Page_234">-234-</a></span> És hát minden úgy van a végén, mintha
semmi se történt volna. Se a fa nem vesztett, se a föld nem
vesztett.</p>
<p>Sohase ítéltem meg a szegény Filit szigorúan. De már kis gyerek
koromban föltűnhetett a helyzete, mert jól emlékszem, egyszer azt
kérdeztem anyámtól, hogy Fili bácsi mi voltaképpen?</p>
<p>Anyám elnevette magát.</p>
<p>– Fili bácsi rokon és semmi egyéb.</p>
<p>– Jó állás az? – tudakoltam.</p>
<p>– Hogy érted?</p>
<p>– Lovon jár-e a rokon vagy gyalog? (Így értettem még akkor az
állásokat.)</p>
<p>– Attól függ, fiacskám, ki kinek a rokona.</p>
<p>– Hát a Fili bácsi kinek a rokona?</p>
<p>– Sok nevezetes, jeles familiáknak; a Rédekyeknek, a
Laszlyaknak, a Hettyesyeknek, Hajdúknak, Vajdáknak és
Leszkayaknak.</p>
<p>– De a királynak csak nem rokona?</p>
<p>– Eredj te bohó, hiszen nincs is királyunk.</p>
<p>– Hát miért nincs?</p>
<p>– Kicsiny vagy te még arra, nem érted még te azt!</p>
<p>De én csak nem eresztettem el a thémát, mint a kis kutya a
csontot.</p>
<p>– Hát nekünk is rokonunk a Fili?</p>
<p>– Nekünk nem rokonunk. <span class="pagenum"><a name="Page_235"
id="Page_235">-235-</a></span></p>
<p>– Mért nem rokonunk?</p>
<p>– Mert ő nagyobb familiából való, tehát az előkelőbb familiákkal
van rokonságban.</p>
<p>– Hogy lehet azt megösmerni, mama melyik az előkelőbb
familia?</p>
<p>– A címek és az életmód után. Azonfelül a nevek hangzása is
sokat tesz.</p>
<p>– Furcsa! Az ember a fülével veszi észre az előkelőséget.</p>
<p>– Sok más is kell hozzá. A Fili apja például királyi
konziliárius volt, az anyja is nagy dáma. Majd még eleget hallasz
róluk.</p>
<p>Hallottam is azután budetini Lengyel Mihály konziliáriusról, aki
szegény ember volt és éppen a Hettyesy-féle kúriát bérelte Vidolyon
a Kristóf barátom atyjától, hogy ott valami évi járadékból éldegélt
nejével, egy előkelő tartású hajporozott dámával, akinek a
testvérhuga udvarhölgy volt az anhalti hercegnél.</p>
<p>A kiterjedt atyafiság a szokottnál is jobban összetartott, mert
egy közös nagy pört folytattak Esterházy herceg ellen valami puszta
miatt. Bár csak azt adná az isten, hogy megnyernék!</p>
<p>Szűkecskén éltek a konziliáriusék, – mégis nagy <i>rollét
játszottak</i>. A rokonság kevély volt rájuk s a tenyerén hordozta.
Hogyne? Egy konziliáriust, aki azonfelül egy udvari dámának a
tulajdon édes testvérét bírja <span class="pagenum"><a name=
"Page_236" id="Page_236">-236-</a></span> nőül. Nem tréfa ennek a
fele se. De ami igaz, igaz, meg kell adni, hogy ők is ragaszkodtak
a rokonokhoz és váltig látogatóban voltak. Az egyiktől ki, a
másikhoz be, Filit is magukkal cipelvén. Ő náluk Vidolyon csak
egyetlen egyszer gyűlt össze évenként a rokonság ebédre: Szent
Mihály napján. Hanem akkor aztán kivágták a rezet s volt mit
beszélni a környéken. Ki hol ült? Mi volt az első étel, mi a
második, mi a harmadik és így tovább? Milyen mártást adtak ehhez
vagy ahhoz? Hogyan volt összehajtva a szervéta?</p>
<p>Eszerint igazodott a környék. Ez lett a „nobel“. Hát még az ülés
rendje! Mennyi keserűség lett ebből! Mert nagy dolog volt az
illetőre. Ha például Rédekynét ültették előre, akkor ebben az évben
Rédekyné vitte a szót mindenütt. A konziliáriusék osztályozása
vérré vált és akceptálta minden forum. Nagy jelentőségű nap volt
tehát Szent Mihály. Kívánatos, kecsegtető és mégis borzalmas,
bizonytalan. Ha valaki feljebb ült, mint tavaly, akkor jó, de ha
valaki lejebb került, annak lőttek. Az egész vármegye gúnyosan
suttogta, hogy ez vagy az a familia kezd lemenni.</p>
<p>Maradt is aztán a diner után tömérdek apprehenzió, mint
ugyanannyi akta, amit az egykori referendárius bizonyos chablonos
formulák szerint intézett el, útra kerekedvén feleségestől,
<span class="pagenum"><a name="Page_237" id=
"Page_237">-237-</a></span> fiastól, inasostól. Maguk közt a
konziliáriusék „reperáló utaknak“ nevezték ilyetén kirándulásaikat
és az otthon maradt házőrző szolgáló is azt mondta, ha valaki ő
nagyságáék felől tudakozódék:</p>
<p>– Reperációban vannak.</p>
<p>A dolog pedig abból állott, hogy látogatást tettek a rokonoknál
megfordított sorrendben, ahogy az asztalnál ültek. Aki leghátul
ült, az kapta az első „vizittát“, a leghosszabbat, néha két-három
hétig tartót, mert a legnagyobb sebre kell a legnagyobb flastrom,
és az ott töltött idő mennyisége jelzi igaz, a sérelem nagyságát
is, de főképp a konziliáriusék nagyrabecsülését. Innen átmentek a
következő rokonhoz, de ide már rövidebb időre és így tovább-tovább,
ahogy kellett – mert hát nagyon jószívű emberek voltak a
konziliáriusék.</p>
<p>A reperáció szinte eltartott az egyik Szt.-Mihály-naptól a
másikig. Ebben nem kíméltek se időt, se fáradságot – mert ilyen a
finom lelkek gyöngédsége. De hasztalan. Az ütött sebek még se
gyógyultak be teljesen. A Mihály-napi ebéd ülési rendje, mint
valami változhatatlan törvény nehezedett az illetőkre s néha
ki-kitört a szemrehányás:</p>
<p>– Ejh, vigye az ördög az etiquettet! – pattant föl ilyenkor a
nagyságos úr. – Valakinek mindig elől kell ülnie és valakinek
hátul. <span class="pagenum"><a name="Page_238" id=
"Page_238">-238-</a></span> Ez az egész. A perpetuum mobilét talán
ki lehet találni, de hogy mindenki elől üljön, azt nem lehet
kitalálni.</p>
<p>Hanem az elégedetlenség nőttön-nőtt a familiákban s egyik attak
a másikat érte emiatt.</p>
<p>– Hiszen mindig megreperálom – dörmögte a konziliárius
méltatlankodva.</p>
<p>– Mit ér, ha a világ mégis csak a Szent Mihály-napi ebédet veszi
mértékül?</p>
<p>– Hát jól van. Majd tanulmányozom a kérdést.</p>
<p>Ebben az igéretben aztán megnyugodtak egyelőre a deklasszifikált
rokonok. Szerencsés mondat, mely még referendárius korából vált
vérévé. Majd tanulmányozom a kérdést. Ah, isteni erejű bűvige.
Magyarok balzsama. Nemzeti klenodium. Majd tanulmányozom a kérdést.
Krisztus urunk nehány száraz keszeggel és valamely csekély
kenyérrel elégített ki egyezer embert, de hát az mégis hal volt és
kenyér, a halat fogni kellett, a kenyeret sütni kellett, de a „majd
tanulmányozom a kérdést“ örökös készenlétben van és nálunk százezer
embert szoktak vele kielégíteni.</p>
<p>A konziliárius úr legalább megtette, amit igért: tanulmányozta a
kérdést és arra az eredményre jutott, hogy a spanyol etiquette nem
alkalmazható, mert a nemes atyafiaknak <span class=
"pagenum"><a name="Page_239" id="Page_239">-239-</a></span>
nincsenek különböző címeik és rendjeleik. Itt volna most már a
származás. De mind olyan régi nemesnek tartja magát, hogy a chaosba
vesznek el az ősei. Itt van, teszem azt, Laszly Ferenc uram, aki
azt állítja, hogy az egyik ükapja annak idején a Caligula lovának
bőréből viselt volna csizmát és valami husz esztendeig nem bírta
elnyűni. Próbálta kontemplálni kor szerint, hanem ez ostobaság. Kor
szerint csak a bor előkelősége állapítható meg jogosan. Végre is
addig törte ravasz fejét, hogy sikerült egy célszerű methodust
megalkotni s elmondta az atyafiságnak aperte:</p>
<p>– Mivel pedig ungorkodtok, apprehendáltok egymásra és én rám,
édes atyámfiai, valamint vetélkedtek, melyiteket ültetjük
asztalfőre és így tovább, ennek most már más módját ejtem. Mert nem
járja, hogy úri személyek és familiák sértődjenek meg, amikor
kikerülhető. Egyszerűen átviszem a kérdést az oktalan állatokra.
Azok mérlegeltessenek immár, ne pedig ti. Ennélfogva az ül ezentúl
az én asztalomnál Szent Mihály-napkor legfelül, aki nekem a
legsúlyosabb malacot küldi évközben. Amen.</p>
<p>Hanem iszen ezzel még csak beljebb verte a rangkórság tüskéjét a
talpukba. Szeliden indult meg ugyan a versengés, de előreláthatólag
nem sokáig maradt meg csendes medrében. <span class=
"pagenum"><a name="Page_240" id="Page_240">-240-</a></span>
Hettyesyék még csak egy szopós malacot küldtek, amit a konziliárius
megmért és nyugtát küldött a súlyáról, Fili pedig bevezette ezt és
az utána következőket egy hiteles protokollumba. (Ez az egy munkája
maradt fenn.) Hajduék már egy süldőt hajtattak be a Lengyel
udvarára, Laszlyék egy kant, Vajdáék egy hízott mangalicát, úgy,
hogy a következő Szent Mihály-napkor, mikor már ezen az alapon
ültek az asztalnál, Vajdáné asszonynéninek jutott az első hely, ami
tekintve, hogy Vajdáné egy gazdag budai szappanos-családból
származott s a házasság mint mésalliance szerepelt a közhitben,
kínos benyomást keltett az atyafiságban.</p>
<p>A konziliárius mosolyogva vonogatta vállát a panaszkodó
célzásokra és csípős megjegyzésekre.</p>
<p>– Hja, édes lelkeim, megmértem a müncéren és a mérték mérték. A
müncérrel nem lehet szóba állani, csak a sertés testének. A sertés
teste beszél, a müncér csak tolmácsolja.</p>
<p>No ha a sertés teste beszél, hát egyszerre rávetették magukat az
atyafiak a tagbaszakadt nagy csontú fajokra, amelyekre sok hús és
zsír fölfér. Különösen Rédekyék és Liszkayék keresték ki jól a
„fundamentumot“ és minthogy tényleg a sertések teste fog beszélni,
elnevezték az egyiket Ciceronak, a másikat Demosthenesnek.
<span class="pagenum"><a name="Page_241" id=
"Page_241">-241-</a></span> Rédeky uram tejbe főzette a Cicero
kukoricáját (csoda lesz ebből, majd meglássátok); Liszkay
asszonynéni pedig minden áldott nap két óra hosszat vakartatta
szolgálókkal a Demosthenes hátát és lapockáit, ami annak látható
gyönyörűséget okozott – úgy, hogy azt okvetlenül meg kell hálálnia
a gyarapodásával, ha van benne becsület.</p>
<p>Az ördögbe is – egy párbaj sertésekkel! Ilyen sem volt még a
világon. A fél vármegye lázasan várta a bekövetkező eredményt;
bulletinek keringtek szájról-szájra a nevezetes sertések legutolsó
állapotáról s fogadások történtek mindenfelé.</p>
<p>De míg Ciceró és Demosthenes a természet rendje szerint lassan,
de szépen emelkedtek súlyban és hírben, egyszer csak – sic transit
gloria mundi – a „Jelenkor“ című lap azt a néhány sornyi hírt
hozta, hogy Debrecenben Bujdosó Mátyás nevű hentesmester ötödfél
mázsára hízlalt föl egy sertést és hogy immár pénzért is mutogatja
egy bekerített helyen a Péterfia utcában.</p>
<p>Soha még ilyen szenzációs hír nem érkezett erre a vidékre a nagy
Napoleon elbai menekülése óta. Egy ötödfélmázsás sertés! Súlyosabb
a híres angol Murphi-nál, melyet a szép Viktoria koronázására öltek
a londoni hentesek. <span class="pagenum"><a name="Page_242" id=
"Page_242">-242-</a></span></p>
<p>… El tudom képzelni, miképpen ragyogott a nénikék szeme. A
Rédeky bácsi homloka ellenben redőkbe vonódott s elhatározta, hogy
megveszi a sertést. Készül tehát az útra de olyan ürügygyel, mintha
Pestre menne betegen a híres Stahly doktorhoz. Mire aztán elment éj
idején egyenest Debrecenbe s az etetéseket kivéve, meg sem állott,
csak a Bikában, vagyis annak az ebédlőjében, de ott aztán úgy állt
meg az ajtónál megmerevedve, mint egy sóbálvány, a látományra, ami
eléje tárult.</p>
<p>Egy nagy kerek asztal körül ültek Liszkay János, Vajda Pál,
Hajdú György, Laszly Ferenc, Hettyesy Péter, Lengyel Márton, szóval
az otthon hagyott nemes atyafiak és ferbliztek.</p>
<p>Azonnal elérté a szituációt… No hát ezek most idejöttek
külön-külön megvenni a sertés Góliáthot, de egymásra bukkanva,
meghőköltek a következményektől. Hisz itt egy őrült licitáció talál
kiütni a hentesmester zsebe javára. Nosza leültek előbb családi
tanácsot tartani, ahol is (mintha hallaná Rédeky Gábor uram)
fölvetették az érveket. Uraim atyafiak, minthogy csak egy sertés
van, abból logikailag az következik, hogy azt csak egyikünk veheti
meg, a többiek legfölebb az árát verhetnék föl. Legokosabb tehát,
ha az a pénz, ami elpocsékoltatnék az okvetlen ráigéréseknél,
megmarad <span class="pagenum"><a name="Page_243" id=
"Page_243">-243-</a></span> a családnál (mert hiába, a családhoz
való ragaszkodás a legelső a világon). Mindezeknél fogva csak egy
modus vivendi mutatkozik, ha a fátumra bízván a dolgot, a magunkkal
hozott összegekkel leülünk kártyázni és aki leghamarabb letörik,
hazamegy, míg lassan-lassan mind elpogyogván, a legszerencsésebbik
másodmagával (t. i. a sertéssel) teheti tiszteletét visszamenet a
konziliáriuséknál.</p>
<p>Rédeky nevetve lépkedett a kerek asztalhoz:</p>
<p>– Osszatok, urak, nekem is!</p>
<p>… És hát folytathatnám e különös sertésháború rajzát, mely még
sok esztendeig tartott, de nem folytatom. Hisz csak arra kellett
bizonyítéknak, hogy Lengyel Fili bácsi már gyerek korában ilyen
sertéshúsokon táplálkozott. Ezekből szedte a nagy erejét.</p>
<p>Szülei halála voltaképpen kevés változással járt ránézve. A
rokonok megmaradtak és a sertések is megmaradtak. A rokonokra
ellenben változással járt, mert megszüntek a szentmihálynapi
ebédek. És a sertésekre is változással járt, mert ezek most már
otthon éltek és otthon haltak.</p>
<p>Az öreg úr után nem maradt semmi vagyon; haldokolva megsímogatta
a fiú fejét és így szólt hozzá: <span class="pagenum"><a name=
"Page_244" id="Page_244">-244-</a></span></p>
<p>– Pompás rokonokat hagyok neked, Fili. Ragaszkodj hozzájuk, édes
fiam.</p>
<p>És Fili csakugyan örökölte ezt a ragaszkodást. Járt az egyiktől
a másikhoz és sohase únta meg őket. Évek multak el évek után, de ő
állhatatos maradt. Apja furfangos eszét nem örökölte, se a rangját;
őt hát nem is fürösztötték tejbe-vajba, de nem is pretendált ő
ilyet. Ő csak Fili volt, az egész világ Filije; azt szerette
legjobban, ha észre se veszik, hogy ott van. Végtelenül csekélynek
tartotta magát és ebben volt egy kis kedvesség. Kitért a ház
komondorának és nem merte a macskát elkergetni, ha ölébe ült.
Azonfelül egész nap tett-vett a Fili valamit, dohányt vágott vagy
sárgarépát tett közé, hogy nedves legyen, a pamutot tartotta hosszú
évekig a néniknek, azután hosszú évekig a hugoméknak, cserebogár
malmokat csinált a gyerekeknek, írótollat faragott a penecilusával,
birkákat bélyegzett odakünn, borért ment a pincébe, kendermagot
adott a kanárinak, az ebédnél kihúzta a palackokból a dugókat, – de
már nagyobb dologra nem volt alkalmas. Még vadászni se járt. Az
ördög cipelje a nehéz puskát.</p>
<p>Lágy, érzékeny szívű ember volt, ami mindjárt látszott szelid
arcán és merengő szemein. Nagyon könnyen meg lehetett sérteni – de
ki bántotta volna a szegény Filit? <span class="pagenum"><a name=
"Page_245" id="Page_245">-245-</a></span></p>
<p>Rossz arcokat vágni a vendég előtt, csípős célzásokkal
megnyilazni, nem tartozott a régi erkölcsök közé. Micsoda szégyen
lenne az? Még azt hinné, hogy nem szívesen adják neki azt a kis
ételt. Isten ments attól!</p>
<p>A Fili háta mögött hiszen volt elég kritika:</p>
<p>– Mire veszi az életét ez a boldogtalan Fili? Hát így akar ez
maradni örökké? Nem szégyenli magát, hogy innen-onnan vén kutya
lesz és még semmi? Pedig milyen jeles ember volt az apja. Hogy nem
lát valami után! Nem tud elvenni egy vén saraglyát, akinek nem kong
a ládája. Hiszen annyi özvegy asszony van, hogy házat lehet velök
zsindelyezni. Szép ember, jó ember és végre nem valami nagy szamár,
mégis ilyen mihaszna.</p>
<p>Valamelyik asszony, gondolom a szép Liszkayné, közbe szólt,
mikor egy rokoni összejövetelen fölhánytorgatták ezeket.</p>
<p>– Hát mért nem mondjátok meg neki? Rédeky sógor, maga elég okos
ember, beszéljen vele. Hátha lesz foganatja.</p>
<p>– Elösmerem, kedves húgomasszony, hogy elég okos ember vagyok,
de mit ér, ha nem vagyok elég bátor ember, hogy én mondjam ezt meg
a Filinek.</p>
<p>– Nem bátor ember? Ön, aki már hat medvét ölt meg? <span class=
"pagenum"><a name="Page_246" id="Page_246">-246-</a></span></p>
<p>– Hja, az csak medve volt, húgomasszony, – felelte Rédeky – aki
engem is <i>viszölhetett</i> volna.</p>
<p>Ezen a nyelvbotláson aztán nagyot nevettek, a nevetés elfújta
Fili feje felől a felhőt.</p>
<p>Ámbár felhő se volt. Csak üres beszéd volt. Hogy ezt Filinek
mondaná meg valaki? Majd bolond, úgy-e? A gazdag rokonnak hiszen
meg lehet mondani mindent, ha úgy kerül a sor, még ki is lehet
dobni a házból, mert az nem szorúl az emberre; visszavághat, boszút
állhat. De a szegény rokon immunis. Azt ilyennel inzultálni
lehetetlen. Idegen mondhatja, de rokon nem.</p>
<p>Így volt ez akkor és szép volt így. A szegény rokonnal és a
viselős asszonynyal gyöngéden bántak a régiek. Az utóbbival azért,
mert többje van a többinél (szíve alatt van a gyermeke), az
előbbivel azért, mert kevesebbje van a többinél (hóna alatt van a
koldustarisznyája.)</p>
<p>Fili tehát élte megszokott világát s ha megúnta egyik helyen,
átment másikra. Mindenütt volt valami vonzó és csalogató.
Köpcsényben pompás kuglizó van Lengyel Károlyéknál, Újfaluban
Vajdáéknál fölséges káposztákat főz Ágnes néni, egy sor füle, egy
sor orrja, egy sor kövérje, egy sor töltelék; hát még a pampuskái,
herőcéi, amelyeknek megízlelésénél <span class="pagenum"><a name=
"Page_247" id="Page_247">-247-</a></span> minden alkalommal így
kiált föl Fili: „Ferenc József, mit eszel, ilyet bizony nem eszel“.
Korontán remek barackpálinkája van Csapóéknak s kedves kertre nyíló
külön szobája Filinek. Orgona-virágzáskor odahúzza a vándorló
ösztöne. Vidolyon Hettyesiéknél (mert azok laknak most a megszokott
házban), sok apró gyerek várja már nagy-nehezen Fili bácsit.
Kampát, métát, duplext lehet velök játszani. Zsályán pisztrángos
patak van a Laszlyék kertje alatt. Fili a pásztoroktól megtanulta,
hogy a halaló fűvel meg lehet őket étetni, megbódulnak tőle és
szabad kézzel fogdoshatók össze. Aztán ott van közel Szalánc is,
ahol Liszkayék laknak, bár egy idő óta nem megy oda Fili, pedig
hej, ott lakik a helyes menyecske, annak az aranyszöszke haja az
igazi halaló fű, attól, lehet csak elbódulni… de Fili még se
megy.</p>
<p>Olyasmit mesélnek, hogy a szép Liszkayné megsértette volna.</p>
<p>Pedig csak annyi igaz, hogy valami vídám társaság volt Újfaluban
Vajdáéknál, ahol mindenkinek el kellett mondania az élettörténetét,
Filit is unszolták.</p>
<p>– Nekem nincs élettörténetem. Amik én velem történtek, azok
inkább a rokonaim esetei.</p>
<p>Olyan szomorú vallomás volt, olyan sívár rajz egy életről – de ő
nevetve mondta. <span class="pagenum"><a name="Page_248" id=
"Page_248">-248-</a></span></p>
<p>– Hát nem volt önnek soha semmi külön regénye? – faggatták az
asszonyok.</p>
<p>Fili vállat vont; – akkor még csinos férfi volt.</p>
<p>– Mire való volna az nekem?</p>
<p>– De csak volt valamikor szerelmi viszonyod? – ostromolták a
férfiak.</p>
<p>– Ugyan hol vettem volna?</p>
<p>– Fili, Fili, nagy kujon! Meg mernél rá esküdni?</p>
<p>– Becsületemre mondom, soha sem vetett én rám szemet senki –
mondta Fili ünnepélyesen. Még a két újját is föltartotta.</p>
<p>Pedig kényes volt a becsületszóra, mint egy Lancelot. Tetszik
tudni, azok a bizonyos kolduserények.</p>
<p>Később egy kis tánc volt. Fili az egyik Rédeky kisasszony
csontlegyezőjét tartotta, míg az a táncosával keringett, midőn
mellette suhant el Liszkayné. Almavirág-szín ruhába volt öltözve s
a fekete szemében egy-egy csillag égett.</p>
<p>Csak úgy hanyagul szólt oda Filihez:</p>
<p>– Kinek a legyezője az? (Mintha csak a szépen faragott legyező
tünt volna föl neki.)</p>
<p>– Családi csontok, – felelte Fili közömbösen.</p>
<p>Megfenyegette pajkosan:</p>
<p>– Fili te, udvarolsz valakinek. <span class="pagenum"><a name=
"Page_249" id="Page_249">-249-</a></span></p>
<p>– Hát nem hallottad az eskümet?</p>
<p>– Hamisan esküdtél, fráter, – vágta oda Liszkayné, kihívóan
ringatva a darázs derekát a csipőin.</p>
<p>– Gondolod? – kérdé Fili tréfára véve a dolgot.</p>
<p>– Tudom, – felelte és lehajtá a fejét szemérmesen.</p>
<p>Ezzel köd előtte, köd utána, elillant, eltünt, mint a füst, a
sok ruha, a sok emberfej közt.</p>
<p>Filinek arcába szökött a vér, valami különös érzése támadt belül
és az ösztökélte, hajtotta Liszkayné után.</p>
<p>Nem volt nyugta, míg rá nem talált az ebédlőben, ahol éppen egy
pohár pezsgőt hajtott föl, amitől egyszerre ezer piros rózsa
nyiladozott az arcán.</p>
<p>– Nem mondtad meg, Mariska, hogy ki volt az.</p>
<p>Liszkayné nevetett. Jaj, azok a szép fehér fogai!</p>
<p>– Hogy ki vetett rád szemet? Hát úgy-e mégis szeretnéd tudni?
Hát úgy-e még se vagy olyan szent, amilyennek mutatkozol? Csak ezt
akartam tudni, barátja az erénynek.</p>
<p>– Ugyan, mondd meg! Ne okoskodj!</p>
<p>– Hát megmondom; ha behúnyod a szemedet, belesúgom a füledbe.
<span class="pagenum"><a name="Page_250" id=
"Page_250">-250-</a></span></p>
<p>Fili behúnyta a szemét, ahogy parancsolták, azután egyszerre
megcsiklandozta valami édes hang, valami zúgó szózat, amely
beharsogta egész valóját.</p>
<p>– No hát én voltam, Fili. Elmúlt. Másé lettem. Mert te nagy
mamlasz voltál.</p>
<p>Fili egész teste zsibbadozott, vére sebesen száguldott ereiben,
de mikor a szemét kinyitotta – nem volt senki az ebédlőben, csak az
inas, aki új gyertyákat rakott be a tartókba. Az asszony eltünt az
alatt.</p>
<p>Ime, lett már Filinek némi élettörténete, de ez csak kis ideig
birizgálta a lelkét, halványodott, színtelenedett, később már azt
is gondolta, hogy a jelenet meg se történt – alkalmasint részeg
volt és a Belzebúbbal álmokra kártyázott.</p>
<p>Hanem ettől a naptól fogva nem mert többé elmenni Szaláncra –
pedig vágyott oda.</p>
<p>Liszkay boszankodott emiatt. Hát mivel alábbvaló ő a többi
atyafinál, hogy Fili kikerüli?</p>
<p>Maga Liszkayné is megpirongatta, ha valahol találkoztak.</p>
<p>– Hátra kötöm a sarkadat, Fili, ha el nem jösz.</p>
<p>Fili zavarban volt, elpirult, hebegett valamit, de nem ment el
Szaláncra. Érezte ő ösztönszerűleg, hogy a rokoni szeretet
kenyérmorzsa <span class="pagenum"><a name="Page_251" id=
"Page_251">-251-</a></span> – és hogy a szerelem egy kád méz, de
abba a morzsának nem szabad belevegyülni, mert a morzsa is elvész
és a méz is megsavanyodik.</p>
<p>Pedig sok találgatásra adott okot. Mért haragszik? Kire
haragszik? Hát még a Fili is felhúzza az orrát. Lássa meg az
ember!</p>
<p>De amint megszólják, menten ki is mentik. No, semmi az. Egy kis
bogara van. Úgy sincs szegénynek egyebe.</p>
<p>Pedig dehogy nincs. Hisz csak fogalom az egész. Az egyik ember
azt mondja: „nekem négy házam van Pesten“, a másik ember azzal
dicsekszik: „húsz fejős tehenem van“, Fili elszámlálja az újjain:
„száztizennégy rokonom van“ és mind a három ember arca egyformán
fénylik a megelégedéstől.</p>
<p>Tíz vagy tízenöt kúria az otthona, egy-egy német uralkodó herceg
csak az ingeit változtathatja annyiszor, mint Fili a lakóhelyeit, a
konyháit, a pincéit és a környezetét. Fili tehát a valóságban nagy
úr, – csak elméletben szegény.</p>
<p>Igaz egyébiránt, hogy amennyiben ő megunván magát, odább megyen,
éppen úgy megunhatják őt is. Megesett egy párszor. Hiszen az
emberek tökéletlen lények voltak már azelőtt is. Nem szépítem én
őket. Megunták a feleségüket, megunták talán még a töltött
káposztát <span class="pagenum"><a name="Page_252" id=
"Page_252">-252-</a></span> is, hát hogy ne unták volna meg a
lengyelüket?</p>
<p>Bizony egyszer-másszor mesterségesen rázták le a nyakukról.
Csakhogy arra is megvolt az akkori világban a gyöngéd forma.</p>
<p>– Nini, Fili öcsém, – jutott eszébe Rédekynek. – Átsétálhatnál
holnap, ha nincs egyéb terved, Zsályára. Levelet küldök a
nővéremnek, Laszlynénak, de olyan fontosak, hogy nem merem rábízni
akárkire.</p>
<p>Fili járatos a <i>rokonologiában</i> és rögtön megérti a
dörgést.</p>
<p>– Ejnye de jó! Úgyis már régen láttam Laszlyékat.</p>
<p>– Mikor jösz vissza? – kérdezi a gazda enyhitőnek.</p>
<p>– Visszajőjjek? – tapogatózik Fili.</p>
<p>– Ahogy neked tetszik. De ha most ott találnál maradni, akkor el
ne felejts őszszel virágmagokat hozni tőlük az asszonynak.</p>
<p>Fili most már útra készült, át volt forgatva, mint egy váltó a
legközelebbi atyafira és egyik se mondta: „nem fogadom el“, ott
tartotta, aztán újra továbbította, hogy megint visszakerüljön
megfrissülve, újnak, kívánatosnak, érdekesnek, tömérdek hírrel és
pletykával.</p>
<p>Így élt és soha se gondolt rá, hogy másképp is élhetne. Az évek
elsuhantak fölötte, <span class="pagenum"><a name="Page_253" id=
"Page_253">-253-</a></span> az ifjúság cserben hagyta, (de ez nem
fájt neki, mert nem rokon), ősz hajak jelentek meg a fején (az első
ezüst) és már csak imitt-amott volt egy atyafi, aki „öcsémnek“
szólította, a nagy többségnek Fili bácsi lett.</p>
<p>A rokonok közül sokan elhaltak, de ez sem alterálta, mert
születtek és nőttek újak, akik őt már úgy találták, mint egy vén
órát, mely az apáiknak is ketyegett. Fili értéke inkább egyre nőtt.
És ha ez így megy, valóságos családi ereklye lesz belőle.</p>
<p>De nem ment úgy. Némi megpróbáltatások és kísértések
következtek. Szaláncon meghalt Liszkay és mikor a familia
összegyűlt a temetésre, a tor után arra kérte a rokonokat az
özvegy: maradjon ott valamelyikük egy ideig, míg valami új rend
lesz, mert a cselédek még a házfödelet is széthordják az ő, meg az
árvák feje fölött, ha nem látnak valakit, aki kalapot hord.</p>
<p>– Hát talán jó lesz a Fili, – vélték a legöregebb atyafiak. – Az
úgy is ráér.</p>
<p>Az asszony némán intett a fejével, hogy az is jó lesz. Fili
vörös lett, mint a karmazsin és szabadkozni próbált.</p>
<p>– Nekem nem sok hasznomat veszi Mariska. (Liszkayné Tóth Mária
volt a családi nevén.)</p>
<p>– Eredj a pokolba! – pörkölt rá Hettyesy <span class=
"pagenum"><a name="Page_254" id="Page_254">-254-</a></span>
Kristóf, aki akkor volt fiatalember. – Annyit csak te is érsz, mint
egy fölállított bakkusz a buzatáblán.</p>
<p>Fili hát ott maradt. Eleinte szokatlan volt neki, alig mert
beszélni az asszonynyal és olyan furcsa, nyugtalan érzései
támadtak. Valami jelenettől tartott. Némelykor nem volt magával
megelégedve s egész éjjeken elgondolkozott élete folyásáról. Nappal
a gyerekekkel hancúrozott, azok fölmásztak a térdére, hátára,
tépdesték a szakállát, befogták a kis játékkocsijukba és hajtották
a szobákon keresztül, mint egy vén lovat.</p>
<p>Valójában a gyerekeké volt a Fili, azok majd megbomlottak érte.
Ő is mindent megtett nekik, amit kívántak. Már persze amit
lehetett, mert a kis zsarnokok sok mindenfélét kívántak.</p>
<p>– Fordítsa föl az asztalt, Fili bácsi.</p>
<p>Fili bácsi fölfordította. Tetszett nekik a fölfelé meredt négy
lába.</p>
<p>– Fordítsa föl a tálat.</p>
<p>Fili fölfordította a tálat és mind kipotyogott belőle a sok
ropogós cseresznye. Uccú rohanjatok rá!… Aki kapja, az marja.</p>
<p>A mama haragudott, zsörtölődött.</p>
<p>– Fordítsa föl most már a mamát is, Fili bácsi. <span class=
"pagenum"><a name="Page_255" id="Page_255">-255-</a></span></p>
<p>– Csitt, ti kis gézengúzok. Nem látjátok, hogy a mama milyen
szomorú.</p>
<p>Tényleg hallgatag volt egész nap, alig szólt egyet-kettőt
gazdasági ügyben Filivel, ha kérte, hogy nézzen utána ennek, annak.
Egyébként közömbösen, érzéketlenül cipelte az egyik nap nyűgét a
másik után. Gyakran sírt ott is, ahol nem látták. Hát semmi az,
majd kiolvad, majd beszédesebb lesz, de még nagyon új a fekete
szoknyája.</p>
<p>Fili ezalatt egészen megszokott Szaláncon. Úgy tetszett neki,
mintha az egész világ megváltozott volna és a nap folyton sütne.
Olyanformát is érzett, hogy valami nagy dolognak kell történni. A
levegőben lebegett. A természet is előkészült rá. Falevelek zúgták
a parkban, virágok lehelték, madarak csipogták, sőt még a macska is
sejtett valamit, mert a sárga szemeivel sokszor vetett egy-egy
kémlő pillantást, hol a Filire, hol a szomorú asszonyra.</p>
<p>Hanem elmúltak hetek, havak, az asszony szomorúsága nem enyhült,
hidegsége, közönyössége megmaradt. Fili türelmetlen kezdett lenni.
A nagy jelenet nem akart bekövetkezni. Olyan volt az az asszony,
mintha meg volna fagyva. Pedig de szép még, ejnye, de szép még.
Fili most már nem hogy félt volna a nagy jelenettől, de azon vette
magát észre, hogy <span class="pagenum"><a name="Page_256" id=
"Page_256">-256-</a></span> várja. Ha nem is az egészet (mert az
sok volna egy embernek egyszerre), de legalább valami részét,
valami rügyecskét, amiből ki lehet már sejteni a virágot.</p>
<p>Hanem bizony a második fekete ruha is elkopott már, de nem jött
a rügy.</p>
<p>Rügy helyett azonban megjött a pünkösdi ünnepekre az odavaló
református papnak, nagytiszteletű Fekete Sámuel úrnak a mérnök fia,
(aki valami vasútat épít most Sziléziában). Szép, deli fiatal ember
volt; úgy látszik, hogy már régebben otthonos Liszkayéknál,
be-benézett a kastélyba és egy kicsit szétbeszélte az asszonykát.
Nagyon szellemesen tudott csevegni, meg is nevettette egyszer
Liszkaynét. Fili még örült neki.</p>
<p>– Hát még sincs végképp befagyva, – jelezte nagy örömmel a
nótáriusnak, akivel a réten találkozott.</p>
<p>– A kígyó mindig kienged, – felelte a nótárius.</p>
<p>Eközben azonban nagy dolgok estek a külvilágban. Ha volnának a
tekintetes nemes atyafiaknak harsonáik, most meg lehetne fuvatni. A
nagy pört, melyet még a konziliárius idejében és támogatása mellett
kezdtek a rokonok Esterházy ellen, megnyerték, a legfelsőbb bíróság
odaítélte a hatezer holdas <span class="pagenum"><a name="Page_257"
id="Page_257">-257-</a></span> Holyánka-pusztát, valahol a
pokolban, Ugocsa vármegyében.</p>
<p>Nosza összeült a nagy családi tanács öreg Rédeky Gábor uramnál,
disponálni a bírtok felett.</p>
<p>Némelyek a felosztás mellett kardoskodtak, mások az eladást
tanácsolták, de a többség előtt a familia jövendő nagysága és
ragyogása lebegett. Hagyassék a bírtok közös családi uradalomnak.
Valamely családtag gazdálkodjék benne és levonva a saját fáradsága
díját, az évi jövedelmet oszsza fel a rokonok közt az örökösödési
arány szerint.</p>
<p>Elfogadták nagy többséggel.</p>
<p>– De most már ki menjen oda gazdálkodni?</p>
<p>A tekintélyes Vajda Pál emelt szót.</p>
<p>– Én Lengyel Fülöpöt ajánlom. Az ő apja taszította be perünket
jó kerékvágásba. A hála is valami, de különben is Fili rokonunkra
fér rá a legjobban; legyen úr öreg napjaira.</p>
<p>Nem volt ellene egy hang sem. Úgy van, helyes, jó lesz a Fili.
Pedig mindenki tudta, hogy nem lesz jó. Rossz gazda lesz, de
mindegy, legyen egyszer úr már a Fili.</p>
<p>S amint szokás ilyen nagy eseménynél, legott hintóra ültek
Rédeky és Vajda uraimék és még valaki harmadik, de már
elfelejtettem ki és megvitték neki a megbízatásról kiállított
okmányt <span class="pagenum"><a name="Page_258" id=
"Page_258">-258-</a></span> Szaláncra, nagy parádéval. Még
pántlikát is fontak a lovak sörényébe.</p>
<p>Ahogy bejárt a kocsijuk későn este a szalánci kúriára, az
asszony már lepihent, csak Fili jött ki elibök.</p>
<p>– Hozta Isten, hozta Isten!</p>
<p>Az ősz Rédeky Gábor pedig lekapván szépen a kalapját, Fili előtt
pózba vágta magát, mint egy orator, aztán így szólt kedélyes
ünnepélyességgel:</p>
<p>– A holyánkai uradalom tekintetes, nemes, teljhatalmú
kormányzóját keressük.</p>
<p>– Bizony az nincs itt.</p>
<p>– De bizony itt van az – bizonykodék Vajda Pál.</p>
<p>– Mi legalább nem ösmerjük – felelte komolyan Fili.</p>
<p>– Budetini Lengyel Fülöpnek hívják.</p>
<p>A Fili fülének így is szokatlan volt, de azért csak
elmosolyodott, de olyan révetegen, mint aki azon tűnődik, hol van
itt az élc.</p>
<p>Eddig még csak Fili csodálkozott, de mikor aztán bent a szobában
elmondták neki apróra a nagy szerencsét, ami érte, ahelyett, hogy a
nyakukba esett volna, egyszerre elsápadt és áporodottá lett az
ábrázata – amin aztán ők csodálkoztak.</p>
<p>– Ne tegyétek azt velem! – mondá egészen megriadva. – Hiszen nem
vétettem én <span class="pagenum"><a name="Page_259" id=
"Page_259">-259-</a></span> nektek semmit. Hát miért akartok engem
eltaszítani magatoktól?</p>
<p>Olyan érzékenyen beszélt, hogy a kő is megszánta volna, csak
éppen a rokonok nem tehették.</p>
<p>– Hát meg vagy te bolondúlva Fili? – feddette Rédeky, – mikor
nagyobb úrrá tettünk magunknál s te most azt mondod, hogy nem
kell.</p>
<p>– Nem lehet… – tört ki fojtott hangon – föllázad a lelkem a
gondolat ellen, hogy én magamra hagyatva, nélkületek maradjak!</p>
<p>– Majd elmegyünk hozzád – bíztatták. – Megállj csak. Mindig lesz
nálad egy-két atyafi.</p>
<p>– De hiszen épen ezt nem tudom megszokni, mikor eddig mindig én
voltam nálatok. Azt fogom hinni, hogy már én meghaltam, hogy már
nem is az az ember vagyok. Hagyjatok meg, kérlek, a régi
bőrömben.</p>
<p>Ezer meg ezer érvet hozott fel, de rávetették magukat, erősebbek
voltak, visszaérvelték, legyőzték, lehetetlenné tették. Végre
megadta magát, de arca végtelen szomorúságot lehelt, és mint a
fuldokló, még mindig kapkodott némely különös szalmaszálakhoz.</p>
<p>– Mégse lehet – nyöszörgé – ha jobban meggondolom.</p>
<p>– Ej no! mi jutott megint eszedbe? <span class=
"pagenum"><a name="Page_260" id="Page_260">-260-</a></span></p>
<p>– Hát hogy a Liszkayné se enged el. Nem hiszem, hogy el engedne
menni.</p>
<p>– És ugyan mért? – rázta meg magát Rédeky uram, mint egy haragos
medve.</p>
<p>Fili elvörösödött, valami feleleten gondolkozott, durcásan
vonogatta a vállát és végre csak annyit mondott kínjában:</p>
<p>– Hát azért.</p>
<p>– No, majd megkérdezem tőle reggel.</p>
<p>– Azt hiszem, kellek neki, izé… a gazdaságnál, meg a gyerekek
mellett.</p>
<p>– De csak nem lehetsz holtig pesztonka, az ebadta!</p>
<p>Fili egész éjjel nem aludt, nyugtalanúl hánykolódott ágyában,
mint az, aki a siralomházban van, de már ez az utolsó éjszakája.
Egyéb reménye sincs, csak még a fehér kendő. A Liszkayné
vetoja.</p>
<p>Mikor reggel felöltözködött, künn az ambituson találta
pipázgatva a három atyafit.</p>
<p>– Fölkelt-e már Mariska?</p>
<p>– Igen, – szólt Rédeky – elmondtam neki a dolgot, hogy te vagy a
plenipotentiáriusunk.</p>
<p>– És mit felelt? – szólt lassan fojtott hangon.</p>
<p>Minden vére a szíve tájára zúdult s hajtotta, hajtotta sebesen,
mintha egy megbomlott malomkereket egy tenger forgatna.
<span class="pagenum"><a name="Page_261" id=
"Page_261">-261-</a></span></p>
<p>– Azt mondta, hogy sajnálni fognak a gyerekek.</p>
<p>– Úgy? – hebegte Fili. – Hát azt mondta?</p>
<p>És elkezdett valamit fütyürészni, de olyan sápadt volt hozzá,
mint a fal. Aztán felugrott, sétált fel s alá az ambituson. Egy
öreg kuvasz feküdt a padlás-feljáró alatt, rúgott rajta egyet, hogy
percekig vonított, kunkogott a szegény állat.</p>
<p>– Hát talán mindjárt magunkkal viszünk – vélte Vajda uram.</p>
<p>– Nem nem, hagyjatok itt még egy-két napig. Borzasztó főfájásom
van (a halántékához kapott) és még egy kicsit kipihenem
magamat.</p>
<p>Elmosolyodtak, az jutott eszükbe, hogy már negyvenöt éve pihen
és még mindig ráadást kér a Fili, két napot. De hiszen éppen azért
kedves fickó Fili. Ha nem volna ilyen, egy ütet taplót se érne. Hát
ráhagyták, hogy holnapután küldik el érte a kocsit s aztán
elbúcsúztak a szép szomorú asszonytól, összevissza csókolták két
oldalról és hazamentek.</p>
<p>Fili pedig nem szólt egy szót se, mikor magukra maradtak.</p>
<p>– Hát elmégysz? – kérdé az asszony közömbösen. <span class=
"pagenum"><a name="Page_262" id="Page_262">-262-</a></span></p>
<p>– El – felelte kurtán.</p>
<p>De a lelkében forrt valami. Birkóztak benne a gondolatok.
Mártogatta a szívét az elméje játékaiba; kétszer keserűbe, egyszer
zsongítóba… Hátha csak kevély az asszony? Hátha neki kellene
előhozni a multat, az újfalusi táncestélyt?</p>
<p>Az ebédnél nem lehetett beszélni, mert ott volt a gouvernante és
a gyerekek. Közönyös dolgokról társalogtak.</p>
<p>Délután aztán fogta a kosarat, amibe a kötése volt és elment a
parkba. A férje is ott volt eltemetve. Bizonyosan imádkozni és
sírni járt oda, mellékesen pedig harisnyát kötni, mert olyan nagy
gyász még nincsen, hogy férfi a pipáját, asszony a kötőtűit
elhanyagolja.</p>
<p>Fili várt vagy egy órát, míg az imádságát elvégzi, de akkor
megindult. Maga is csodálta, hogy olyan bátor. Szétlökte a szárnyas
kertajtót, hogy kísértetiesen csikordult meg.</p>
<p>Aztán ment-ment a kavicsos utakon a susogó hársak között, a feje
zúgott, az ezernyi bogár is zúgott a levegőben, muslincák
kergetőztek, egy légy ringatta magát egy pókhálón. A lepkék a
virágokon illegették a szárnyaikat és szítták a mézüket… Minden
lény dőzsölt és mulatott, csak Fili ment szomorúan, mintha a
vesztőhelyre menne. <span class="pagenum"><a name="Page_263" id=
"Page_263">-263-</a></span></p>
<p>Végre egy lugasnál beszélgetést hallott. Arra tartott.</p>
<p>Talán a kertészszel beszélget az asszony?</p>
<p>A lugashoz nem vezetett innen út, keresztül gázolt hát egy
petrezselyem-padon meg egy galagonya-ligeten és oda toppant a lugas
nyilása elé.</p>
<p>Hát ott ült az özvegy és a fiatal mérnök.</p>
<p>És a mérnök egyik karja keresztül volt fonva azon a szép vékony,
derékon, amit fekete kelme borít be. De hiszen már a harmadik
fekete kelme.</p>
<p>A fiatal mérnök hirtelen elkapta a karját, az asszony arca csupa
tűz volt, a szeme csupa villám.</p>
<p>– Mit akarsz itt, Fili? – kiáltá riadtan mérgesen.</p>
<p>– Beszélni akartam veled, – mondá Fili szelíden, keserűen,
alázatosan és csak a földet nézte.</p>
<p>– Majd máskor, édes Fili, – szólt az özvegy, megcsillapodva,
nyájasan. – Hanem most eredj, kérlek, valahová elszállt az imént
egy rajunk, talán a szomszéd portákra, vagy valamelyik erdőbe, ki
tudja… mert nagyon messzire is elszállnak ezek a bohó állatkák.
Nézz utána, kérlek és ha szeretsz, keresd meg!</p>
<p>Fili lehajtotta fejét, megfordult és elsompolyodott szó nélkül,
szomorúan, ődöngő léptekkel. <span class="pagenum"><a name=
"Page_264" id="Page_264">-264-</a></span> Végig ment a parkon,
aztán átgázolta a kis folyót, a Boklyót és neki vágott az
erdőknek.</p>
<p>Esteledett már és még nem jött. A gyerekek keresték, az anyjuk
megnyugtatta:</p>
<p>– Fili bácsi a rajt keresi, édeskéim.</p>
<p>Este se jött haza, éjjel se volt otthon. Még mindig keresi a
rajt! Hát megbolondult az a Fili? Rőzsét szedő öreg asszonyok,
madárfészket kereső fiúk látták bandukolni az erdőn, hírt hoztak
róla, hogy nagyon szomorú volt és csak kódorgott irány nélkül
erre-arra, mintha keresne valamit.</p>
<p>És azután sohase jött többé vissza, se Szaláncra, se sehova,
elveszett örökre; még hírét se hallották semmi teremtett lélektől.
Nem látta azt többé ismerős élő ember.</p>
<p>Csak ijedős utasok találkoznak néha még most is éjnek évadján
egy-egy ismeretlen alakkal, ha valahol úton vannak. Vagy talán csak
egy árnyék suhant el mellettük. És aztán elbeszélik a mi
falvainkban, hogy az a szegény Lengyel Fili lehetett, aki még most
is a szép Liszkayné raját keresi.</p>
<p>De nem valószínű – mert a Fili most már volna vagy száz
esztendős.</p>
<hr class="chap" />
<p><span class="pagenum"><a name="Page_265" id=
"Page_265">-265-</a></span></p>
<h2>A KLADOVAI MENYECSKE.</h2>
<p><span class="pagenum"><a name="Page_266" id=
"Page_266">-266-</a></span> <span class="pagenum"><a name=
"Page_267" id="Page_267"><br />
-267-</a></span></p>
<p>Ez a mi szegény országunk is volt már mindenféle
dieten-klassisokban, különböző rangokban, címekben és helyzetekben.
Volt a kereszténység bástyája, a világ kardja, a szabadság
előharcosa, a Kelet kapuja és mindenek fölött Európa balekje.</p>
<p>Én különben úgy is láttam, mint a nagyhatalmak napszámosát. S
talán ebben a szerepében volt a legtöbbet érő. Birkózott a
sziklákkal; csinálta a vaskaput.</p>
<p>Megnéztem egyszer a munkálatokat. Ha jól emlékszem (ámbár a
községneveket össze szoktam zavarni), Kladovánál dolgoztak a
mérnökeink.</p>
<p>Kladova szerb területen van. Én szeretem is egy kicsit, hogy
éppen ide vezethetem az olvasót, a szerb viszonyok közé. Mert
méltóztassanak elhinni, ha egy író vagy képviselő Angliáról
mesélget, az nem jó ember, meg akarja szomorítani a magyarokat az
összehasonlítás révén. Én jó ember vagyok, aki fölvidámítja
olvasóit, vezetvén őket a Balkánra.</p>
<p>Tehát Kladován vagyunk, azaz Kladova helység mellett a
Dunaparton. <span class="pagenum"><a name="Page_268" id=
"Page_268">-268-</a></span></p>
<p>Mit mondjak a vidékről? Ha az ember másutt ír le tájat, a régi
sablonos tégelyekből szedi a festéket hozzá; egy kis friss
szénaillatot, nádzúgást, lombsuhogást, madárdalt említ föl és
megvan a hangulat. De Szerbiát úgy képzeli mindenki, hogy ott a
sertésröfögés elnémít minden egyéb hangot, hogy ott se fű nem
terem, se kalász, hogy az egész ország fel van túrva.</p>
<p>Pedig se az egyik nem áll, se a másik. Az a kis darabka hely,
amit én Szerbiából megismertem, lehetne akármelyik kezdődő telep
Amerikában. A nyüzsgő-mozgó napszámosraj, a hevenyészett barakok és
egyéb ideiglenes épületek, a szétszórt különféle gépek a parton,
száz meg száz csákány, ásó és kalapács csattogása Klondykét
juttatja az eszünkbe. Csakhogy itt nem aratnak, hanem elvetik az
aranyat.</p>
<p>A vállalkozó, aki a kladovai részt csinálja, Podrovszky József
mérnök, régi barátom és iskolatársam, azt írta levelében: „Ha
meglátogatsz egy pár napra, bele nem halsz. Kényelmes lakást nem
adhatok, de jó konyhám van, jó borom és jó szivarom. Azonfelül van
egy szép menyecske és jó levegő. Az előbbi beteggé tesz mindenkit,
mint a tenger, a másik meggyógyit mindenkit, mint a tenger stb.“
<span class="pagenum"><a name="Page_269" id=
"Page_269">-269-</a></span></p>
<p>Mind elhittem neki, csak a szép menyecskét nem, mert úgy tudtam,
hogy egy rusnya cseh öreg asszonyt vett el a pénzéért. Meg tudja
szépíteni a házakat, átalakítja a folyamokat, de egy öregasszonyból
ő se tud faragni fiatal menyecskét.</p>
<p>Úgy is volt. Podrovszkyné értéktelen öreg asszonynak bizonyult,
aki se nem oszt, se nem sokszoroz (azaz csak annyiban, hogy ő
vezette az üzleti könyveket), azaz hogy még se volt úgy, mert
csakugyan találtam náluk egy szép menyecskét is, akit özvegy
Petrovicsnénak, rokonuknak mutattak be.</p>
<p>Különben fölségesen töltöttem ott néhány napot. Még társaság is
volt és délutánonkint egy kis ferbli. A szerb urak szívesen jártak
oda kártyázni és udvarolni a menyecskének, aki igazán bájos volt,
olyan rózsás arccal, mint egy baba és olyan vakító fehér fogakkal,
mint egy jávorszarvasé.</p>
<p>Vidám, pajkos, temperamentumos és szellemes volt. Tudott
mulatni. Egy csöppet se félt a férfiaktól, ami természetes is, mert
nem voltak ott asszonyok. Az asszony csak a többi asszonyok miatt
ijedős. A mérnökök, az alkalmazott tisztviselők és az odajáró
vidéki és belgrádi urak (Isten bűnömül ne vegye az „urak“ szót)
mind bele voltak habarodva. Mert Petrovicsné szerbül is tudott. S
ez nagy <span class="pagenum"><a name="Page_270" id=
"Page_270">-270-</a></span> segítség. A szerelem vagy a szemeken
vagy a füleken át megy be a szívekbe. Két kapu mégis több egy
kapunál.</p>
<p>Ő maga kedves volt mindenkivel, de úgy vettem észre, mégis a
nacsalnik (a megyefőnök) érdekelte legjobban. Bózics Pero volt a
nacsalnik, egy jóképű fickó, aki ügyesen is öltözködött. Majd
mindennap eljött kártyázni a telepre a tanfelügyelővel, egy pohos
vén szamárral, akit Vucsetenics Milosnak neveztek de a nacsalnik
egyszerűen „Mungónak“ szólította. (A Mungóról elhíresült operette
azon a vidéken most volt újdonság.)</p>
<p>Hiszen bolondság, ha mondom, mert mindenki tudja rólam, hogy nem
szoktam házasodni, de mégis be kell vallanom, a tengeri betegség,
amit barátom jelzett levelében, én rajtam is kiütött. Csodálatos
varázsa volt rám annak a kis macskának, a Petrovicsnénak.
Elbódított, leigázott, ábrándozóvá tett és idegessé. Különös
érzéseim kezdtek támadni és gyakran gondoltam rá. Ha ruhája
szellője hozzám ért, ereimben megbizsergett a vér. Ha velem
beszélt, haragudtam, mert úgy tűnt föl ilyenkor a helyzetem, mint
akit valami örvény sodor; ha nem velem beszélt, az meg éppen tönkre
tette a kedélyemet. Három nap kellett hozzá és nem tudtam egyébre
gondolni, csak ő rá. <span class="pagenum"><a name="Page_271" id=
"Page_271">-271-</a></span></p>
<p>Boszankodtam Podrovszkyra, aki elcipelt délelőttönkint a
munkálatokat megnézni, a nagy kotrógépeket, a hatalmas műhelyházat,
mely a kladovai temető mellett emelkedett s melyben egész nap,
egész éjjel zúgtak a gépek és hangzott a pöröly, sziszegtek az izzó
vasak. Az én gondolatom egyre a szép Petrovicsnén járt s örültem,
ha valami résnél átvihettem a társalgást ő reá.</p>
<p>– Mióta van itt?</p>
<p>– Magunkkal hoztuk.</p>
<p>– Hol tanult meg szerbül?</p>
<p>Podrovszky vállat vont.</p>
<p>– Az ördög tudja.</p>
<p>Láthatólag untatta ez a tárgy, szenvedélyes szakember volt, újra
belekezdett végtelenségig terjedő számításaiba és technikai
magyarázatokba. Szinte örültem, ha némelykor jól lecáfolta a
nacsalnik, aki szeretett neki ellentmondani.</p>
<p>– Eredj a számadataiddal a pokolba! Ellensége vagyok a
számoknak, mert a knézek vére csurog bennem. S azok soha se
számolták a levágott fejeket. Hallgass a számokkal, főmérnök.
Röhögd ki, Mungó!</p>
<p>Ez Vucsetenics Milosnak szólt, aki elgondolkozott egy darabig.
Éppen csak a számoknál nem akart Mungó lenni. <span class=
"pagenum"><a name="Page_272" id="Page_272">-272-</a></span></p>
<p>– Nincs igazad, nacsalnik, kedves főnököcském. Alásan állítom,
de nincs igazad. Az egyszeregy nagy dolog. (Az égre emelte a
szemeit, aztán krákogott egyet, de nem köpött. Büszke volt arra,
hogy egész életében sohasem köpött.) Az egyszeregy szükséges
valami, mint a nyelv a szájban, vagy az agyvelő a koponyában.</p>
<p>A nacsalnik dühbe jött ilyenkor.</p>
<p>– Még te is ellenkezel, Vucsetenics, akinek oly kevés agyveleje
van, hogy ha egyszer köpni találnál, hát kiköpnéd. Jó, edd meg az
egyszeregyedet, s taníttasd az iskolákban, én nekem semmi
ellenvetésem. Ámbár jobb, ha nem tudja a paraszt, mert okoskodni
kezd. De a magasabb számtan ostobaság, Podrovszky barátocskám.
Fölállítasz bizonyos tételeket, hogy ha az így van, akkor amaz is
úgy van és így tovább. Lárifári, Podrovszky barátocskám. Ott van
például a Nádics Koszta, az én bátyám, aki jó lovakat tart s azt
mondja, hogy két lovon Kladovától Branyovác három óra, négy lovon
azonban csak másfél óra. Már most aztán, ha te a számtani eszeddel
és logikáddal befognál a kocsi elé hat lovat, hát már akkor el se
kellene indulni Kladovától, hogy Branyovácon legyen az ember, mi?
Hehehe, barátocskám.</p>
<p>A nacsalnik eredeti fiatal ember volt. Műveltsége <span class=
"pagenum"><a name="Page_273" id="Page_273">-273-</a></span> nem ért
ugyan egy denárt se, de bizonyos őshumor, veleszületett nyers
bölcseség pótolta. A szép Petrovicsné előtt mégis aligha többet nem
számított a pörge bajusza és a sugár termete.</p>
<p>Haragudtam rá és ellenséges szemmel figyeltem őt. Pedig inkább
az asszonyra kellett volna haragudni, aki szemlátomást kacérkodott
vele. Alkalmasint őt se hagyta ez hidegen, de éppen nem tartozott a
szerelmes természetű férfiak közé. Nem lobogott szenvedély a
szemeiben, se a modorán nem látszott elfogultság, a szerelem
főismérve. Nagy adag flegmával volt megáldva a természettől és nem
igen alterálták az események, akár jók voltak, akár rosszak.</p>
<p>– Csak kétféle baj van – szokta mondani – vagy olyan, amin
segíteni lehet, tehát segíteni kell, de nem kell miatta búsulni;
vagy olyan, amin nem lehet segíteni, annál fogva elmúltnak
tekinthető és szintén nem kell miatta búsulni.</p>
<p>A nacsalnik megyéjében tehát nem volt, sőt nem is lehetett soha
semmi baj és a nacsalnik soha sem búsult semmin, hanem ivott
nagyokat és kártyázott, amikor vagy jó kártyája járt és azon örült,
vagy nem járt jó kártyája, de azon nem búsult, mert azon segíteni
nem lehetett. <span class="pagenum"><a name="Page_274" id=
"Page_274">-274-</a></span></p>
<p>Majd mindennap átjött a telepre, de nem sokat foglalkozott a
szép asszonynyal. Én mégis dühöngtem Podrovszkyra, hogy hírbe
hozatja a rokonát. El kellene tiltani a háztól a nacsalnikot. De
Podrovszky kinevetett. Ejh, hiszen nem csinál semmi rosszat! Hiszen
csak kártyázni jár ide és engemet fosztogat ki.</p>
<p>Igaz is, hogy semmi gyanusat nem csinált, ha csak azt nem
veszszük, hogy Petrovicsné gombolyagját tartotta egy délután és
folytonosan súgdoskodtak. Azt hittem, megbolondulok. Pedig hát mi
közöm hozzá? Egy másik alkalommal, egy vacsora után, mikor már a
beteges háziasszony eltávozott az asztaltól, Bózics az asztal alatt
megcsípte az asszonyka combját, mire az ijedten felsikoltott.</p>
<p>Bózics elröhögte magát.</p>
<p>– Ej, no, goszpodka, de szemérmetes vagy! Úgy ordítasz, mintha
megnyúztalak volna. Ne haragudj goszpodka (úrnőcském), hiszen csak
a ruhán keresztül volt. Itt van ni, ezzel a két újjammal csíptelek
meg, harapd meg, ha haragszol.</p>
<p>Fejembe szállt a vér, felugrottam, hogy rárohanok a durva
fickóra, de Petrovicsné elmosolyodott s incselkedve jegyzé meg:</p>
<p>– Ugyan ne beszélj, nacsalnik. Ha elharapnám az újjadat, mivel
tartanád megyédben a kormány-gyeplőket? <span class=
"pagenum"><a name="Page_275" id="Page_275">-275-</a></span></p>
<p>– Hát odaadom az egész kezemet, ha az újjaim nem kellenek.</p>
<p>Ez félig komolyan, félig tréfásan volt mondva. Petrovicsné
elpirult és lesütötte a szemeit. Megdöftem az asztal alatt
Podrovszkyt, de a mamlasz nem vett észre semmit, csak mikor már
elmentek a vendégek, kérdezte, mit akartam.</p>
<p>– Figyelmeztettelek Petrovicsnéra.</p>
<p>– Engem nem érdekel – felelte Podrovszky.</p>
<p>– Mégis szeretném tudni már egyszer, mi róla a véleményed?</p>
<p>– Becses kis kutya – mondá meggyőződéssel.</p>
<p>– De attól tartok, hogy kacér egy kicsit.</p>
<p>– Az vele jár.</p>
<p>– Mivel jár vele? – kérdém fojtott hangon.</p>
<p>– Az aldunai munkálatokkal – viszonzá határozottan.</p>
<p>– Nem értelek, Podrovszky.</p>
<p>– Mert naiv vagy az üzletekben. Mert nem tudod, hogy nekünk
vállalkozóknak sokféle fegyverekkel kell küzdenünk ezek ellen a
tolvajok ellen. A generális fegyver a pénzeszacskó, de egy szép
asszonyi pofa se bolondság.</p>
<p>– Hogy-hogy? <span class="pagenum"><a name="Page_276" id=
"Page_276">-276-</a></span></p>
<p>– Vegyünk például egy esetet. Vagy egy esztendeje szükségem lett
volna egy okmányra, mely a kerület székhelyén a levéltárban hevert.
Kértem, rimánkodtam a hivatalnokoknak, hogy keressék ki, hasztalan;
pénzt is adtam nekik, nem ért semmit. Akkor aztán Petrovicsné vette
a kezébe, egy-két szép szót mondott a nacsalninak, aki megittasult
a ragyogó mosolyától s harmadnap beküldte egy szénás-szekéren az
egész archivumot: hogy azt mondja, ők nem érnek rá keresni az
aktát, keressük ki mi magunk. Azóta is ott van a levéltáruk a
folyosó egyik szögletébe behányva hiszen láthattad azt a nagy
papiros-boglyát.</p>
<p>– Gyönyörű közigazgatás!</p>
<p>– Ez még semmi. Majd megösmered te azt még jobban is.</p>
<p>Alkalmam nyílt rá mindjárt másnap, mert már kora délelőtt eljött
megnézni a telepet Belgrádból a belügyminiszter, Mladinovics
Péter.</p>
<p>– Az ördög vigye el a nevenapján – pattant fel Podrovszky, mikor
hírül hozták, hogy oda jön hozzájuk ebédelni.</p>
<p>– Úgy látszik, nem igen örülsz neki, pedig azt hittem volna,
hogy egy miniszter…</p>
<p>– Ejh, hiszen mindig itt csavarognak, ha kifogy az apró
pénzük.</p>
<p>– Csak nem akarod mondani, hogy… <span class="pagenum"><a name=
"Page_277" id="Page_277">-277-</a></span></p>
<p>– De igen is, megpumpolnak.</p>
<p>– Kölcsönnel?</p>
<p>– Dehogy. Valami mást találnak ki. Mert roppant
leleményesek.</p>
<p>Tizenegy óra tájban csakugyan beállított a miniszter,
Mladinovics Péter. Roppant száraz, magas ember, aki pápaszemet
visel apró ravasz szemein és síma, nyájas, hízelkedő. A mellett
pompás társalgó, mindig eltalálja, mi érdekli azt, akihez szól. A
cseh eredetű Podrovszkynéval a cseh fürdőkről kezdett társalgást;
hogyan utazta be őket most júliusban, az asszonyi színek szerint:
Karlsbadot, ahol sárgák az asszonyok, Franzensbadot, ahol fehérek
és Marienbadot, ahol pirosak.</p>
<p>De még el sem jutott a pirosakhoz, mikor lábcsoszogások
hallatszottak künn, majd megnyílván az ajtók, egy deputáció
csoszogott be: a kladovai szerb parasztok. Micsoda pompás szép
arcok, deli termetek, csak az a cudar viselet ne volna. A nadrág,
amelyik voltaképpen egy óriási zseb, de a zsebben maga a rác is
benne van, meg az is, amit lopott. Egy pár öreg asszony is volt a
deputációban, akik előre tolakodtak és letérdeltek a nagyhatalmú úr
előtt.</p>
<p>– No, mit akartok? – kérdé az zordonan. – Röviden beszéljetek és
okosan.</p>
<p>A legöregebb paraszt, a bíró, előadta, <span class=
"pagenum"><a name="Page_278" id="Page_278">-278-</a></span> hogy a
vállalkozó ellen jöttek panaszra, aki az emeletes műhelyházat
odaépítette közvetlen a temetőhöz, ahol éjjel-nappal rettenetes zaj
és kalapálás vagyon, úgy, hogy az ő őseik nem pihenhetnek nyugton
az anyaföldben.</p>
<p>Ő excellentiája összefonta kefeszerű szemöldjeit.</p>
<p>– Valóban, – mondá, – a műhely ott van a temető mellett, – majd
hozzátette nyájasan: – És hát azt állítjátok, hogy a halottjaitok
nem tudnak pihenni?</p>
<p>– Lehetetlen nekik abban a nagy lármában.</p>
<p>– És miből gondoljátok azt?</p>
<p>– Aki nem hiszi, próbálja meg – vágott közbe egy öreg asszony
éneklő hangon.</p>
<p>A bíró sietett az asszonyt félrelökni. Halgass, te vén csutak,
mit akarsz itt? Majd a miniszter felé fordult:</p>
<p>– Óh nagyfényességű miniszter, az bizonyítja a halottaink
nyugtalanságát legjobban, hogy följárnak éjjelenkint és megjelennek
övéiknél, megdömöckölik őket, vagy egyéb csínyt tesznek. Az én
boldogult feleségem otthon járt tegnap éjjel, látták fehér
lepedőben besurranni s mind megitta a kecsketejet a zsétárból.
Azonképp mutatkoztak kísértetek több helyen, hazajár Tópics,
hazajár Kumovics. A helység korcsmájában pedig az történt, hogy
három <span class="pagenum"><a name="Page_279" id=
"Page_279">-279-</a></span> rég elhalt cimbora bekopogtatott éjjel
az ablakon. A korcsmáros ajtót nyitott nekik – s akkor vette észre
nagy fogvacogva, hogy holt lelkek. Bort kértek, adott nekik,
megfizették jó ezüst pénzzel és kakaskukorikoláskor eltüntek. Mikor
aztán reggel nézi a pénzt, hát csupa csigolyacsont volt.</p>
<p>– Hm – mormogta a miniszter. – Hát mit kívánnátok?</p>
<p>– Hogy a műhelyt tegyék el onnan.</p>
<p>– Lehetséges volna ez? – kérdé a miniszter Podrovszkytól,
jámbor, jóakaratú képpel.</p>
<p>– Még csak az kellene! – pattant föl Podrovszky, csodálkozó
szemeket meresztve a miniszterre. – Hogy is gondolhat olyat,
excellentiád? Hiszen az épület egy vagyonba került és most persze
másutt építsek másikat, mert a hallottak nem tudnak pihenni…
Nevetséges!</p>
<p>– No, no, Podrovszky, – inté őt nemes nyugalommal a derék
államférfi, – gondolja meg, édes Podrovszky. A vallás végre is
szent dolog és a szegény földnépnek legalább a hitét meg kell
hagyni. (Majd a deputáció felé fordult.) Barátaim, amit előadtatok,
az gondolkozóba ejtett engemet, de a dolog nem csekélység, még se
csekélység, úgy-e, Podrovszky? És hát én olyan vagyok, hogy amit
lenyelek, előbb megrágom, vagyis – javította ki magát <span class=
"pagenum"><a name="Page_280" id="Page_280">-280-</a></span> – amit
tinektek le kell nyelni, azt én előbb megrágom. Hát majd megrágom,
jó emberek (megint Podrovszkyra vetett egy fürkésző tekintetet),
délután pedig, ha eljöttök, megmondom, hogy mit határoztam.</p>
<p>Azok elmentek hálálkodva, nagy reményekkel, Podrovszky pedig
belátta, hogy Mladinovics Pétert neki kell kisegíteni a rágásban,
minélfogva jó pezsgős ebéd után, a fekete kávénál, mikor csibukra
gyújtott, fidibusz helyett egy pár százfrankos bankjegyet nyomott a
markába.</p>
<p>Amitől egyszerre jó kedve szottyant ő excellentiájának, egy
szerb dalt próbált eldúdolni, a kedves kis Petrovicsné gitárral
kísérte. Közbe-közbe pezsgőt kért, még pedig olyan sűrű
egymásutánban, hogy egyszer csak kirúgta maga alól a széket.</p>
<p>– Gyere kólót táncolni, nacsalnik! Te is, édes testvérkém,
Podrovszky!</p>
<p>Podrovszky szabadkozott, de ők ketten bene sonantibus
begyeskedtek, pipisgettek, illegették már a csípőiket, hogy
belekezdenek, mikor megint benyitott a kladovai deputáció a
válaszért.</p>
<p>– Ejnye erre-arra, – rivalt rájuk a miniszter. – Hát
megveszekedtetek, hogy ismét itt vagytok a nyakamon? Vagy azt
hiszitek, ti marhák, hogy én borsón tolom el onnan az <span class=
"pagenum"><a name="Page_281" id="Page_281">-281-</a></span>
emeletes műhelyépületet? Hogy, azt mondjátok, nem tudnak a
halottaitok aludni. Hát mi közöm nekem a halottaitokhoz? Fizetnek
azok nekem vagy az államnak valamit azért, hogy aludni hagyjam
őket? Hát altató dajkája vagyok én a ti halottaitoknak, hé? Hát
pesztonkának néztek engem, ti semmirekelők? Ilyen ostobasággal
mertek én elém jönni? Egy szót se szólnék, ha a ti fejeteken
kalapácsolnának a kovácsok; azt mondanám, hogy van valami igazatok,
de most csak azt mondom, Podrovszky kedves barátocskám, adj ide
hamarosan egy korbácsot!</p>
<p>Hanem iszen már a további fejleményeket nem várta be senki,
iparkodtak kifelé a megrökönyödött parasztok s meg sem álltak
Kladováig. Csak a temető mellett elszaladva kiabáltak be a néma
sírkereszteknek: „Anyuskák, atyuskák, bizony elvesztettétek a
pörötöket.“</p>
<p>Szívem gyűlölettel telt meg a miniszter ellen. S mikor alig négy
nap múlva a kormány bukásáról érkeztek hírek Belgrádból, örömmel
kiáltottam föl: „Nem adom száz forintért, hogy megbukott ez a vén
kutya, ez a Mladinovics.“</p>
<p>– Én sok ezerért nem adnám, ha már előbb megbukott volna, –
licitált rám Podrovszky. <span class="pagenum"><a name="Page_282"
id="Page_282">-282-</a></span></p>
<p>Csak úgy nyeltük a lassan érkező válsághíreket. Nagy csemege az.
Hát még a kulisszatörténetkék! Mert itt is vannak kulisszák. Oh,
hogy ne, hogy ne! Csakhogy minden picinke dolog, olyan liliputi
valami. És titkok is vannak, kulissza-titkok. De milyen útálatos
kis pletykácskák! Alattomosan, egérlyukakon oson a hír, hogy a
király gyémántokkal kirakott órája elveszett az írószobájából és
minthogy senki sem volt az nap a királynál, csak Mladinovics Péter
és a miniszterelnök, a király legott elcsapta őket
pereputtyostól.</p>
<p>Ez talán még se volt igaz, – de jellemző, hogy a nép esze hol
jár, mikor a bukások okát kutatja. De még a bukásnál is nagyobb
szenzáció volt az új Novacsovics kormány, mely nagy, fellengző
szavakkal jelentette be a skupstinában, hogy a régi romlott
rendszert megváltoztatja minden vonalon. Meglássátok, hogy ahol
szemétdombok voltak eddig, ott kristályvízű patakok folydogálnak
majd ezentúl.</p>
<p>Sietve citálta be az új miniszterelnök az összes tisztviselőket
a királyságból. A nép lázasan várt nagy dolgokat. Fogak
csikorgatását és rettentő változásokat.</p>
<p>Egy ködös őszi reggelen a mi nacsalnikunk is Belgrádba indult a
skolnikkal, egy kihajtott, tehát hivatalos előfogaton. <span class=
"pagenum"><a name="Page_283" id="Page_283">-283-</a></span></p>
<p>A telep mellett elhaladva, betértek egy kis cognacra.
Vucsetenics Milos, a skolnik, nagyon szomorú volt, a hosszú bajusza
lelógott, a hangja pedig olyan szelíd lett, mint egy flótáé.</p>
<p>A nacsalnik most is egykedvűen nyelt le néhány kupica szeszt s
kutyába se vette a Petrovicsné gúnyos incselkedéseit.</p>
<p>– No, hogy érzed magad, nacsalnik barátocskám?</p>
<p>– Jól, goszpodka, becsületemre mondom, meglehetősen. Mert mi
történhetnék velem egyéb, mint hogy elcsapnak a hivatalomból?
Letépnek az ágról, mint egy virágot szokás. Hiszen nem nagy dolog
az. És minden attól függ, hogyan tépik le az illetőt. Hiszen még
azért lehet valamire használni. Lám, téged is letéptek már egyszer,
azért mégis virág maradtál, goszpodka és én szívesen tennélek be a
poharamba, hogy el ne hervadj bolondjában.</p>
<p>– Ohó, no Bózics Pero uracskám. Szívesen köszönöm a bókot, de az
összehasonlítást nem. Mert egy virág tovább is élhet, illatozhat,
egyik pohárból a másikba juthat, de ha egy alma leesik a fáról, az
már a rothadásé, barátocskám.</p>
<p>– Úgy, de még nem bizonyos, hogy leesik – nevetett a nacsalnik,
– semmi sem <span class="pagenum"><a name="Page_284" id=
"Page_284">-284-</a></span> bizonyos, goszpodka. Csak az az egy,
hogy ha jóra fordul a dolog, megpróbállak áthozni, kis tulipán, a
magam poharába.</p>
<p>Petrovicsné fülig elpirult, én Podrovszky felé hunyorítottam, de
az nem figyelt rám, hanem csak a fejével bólingatott és nyújtogatta
a töltött kupicákat.</p>
<p>– No igyál még egyet, nacsalnik, a jó sikerre!</p>
<p>A nacsalnik ivott és elbúcsúzott; a tanfelügyelő föladta rá a
köpönyeget, mert hűvös idő volt, aztán mindnyájan kikísértük őket a
kocsihoz. A nacsalnik fölpattant fiatalosan és elhelyezkedett a
kocsi jobboldalán, ahogy a rangjához illett, mire a skolnik is
kezdett fölkapaszkodni, a fürhécen át, de eközben észrevette a
nacsalnik, hogy az udvaron lekvárt főznek, nosza, szalasztja le a
skolnikot:</p>
<p>– Ugorj csak le, öregem és hozzál egy kis parazsat a pipámra a
katlan alól.</p>
<p>Az alárendeltek szokott édeskés mosolyával igyekezett a skolnik
lekászmálódni, majd lihegve hozta a parazsat a tenyerén, egy
töklevelet téve alája tálcának, elhelyezte a nacsalnik pipáján,
megigazgatta az újjaival. Ah, a kutya fogantatta, de forró! Mi az
ördögtől olyan forró! Azután újra érzékenyen elbúcsúzott, miközben
a könyei is kicsordúltak apró szürke szemeiből. Podrovszky
vígasztalta: <span class="pagenum"><a name="Page_285" id=
"Page_285">-285-</a></span></p>
<p>– Ne búsulj, skolnik, ugyan ne búsulj, hiszen föl nem akasztanak
benneteket!</p>
<p>– Óh, jaj, ki tudja azt? – felelte a skolnik piros zsebkendővel
törülgetve szemeit (a zsebkendő gyakori a magasabb rangú
hivatalnokoknál). – Mert mi tagadás benne, – folytatá prófétai
ihlettel – ha lényeges rendszerváltozás lesz, ahogy mondják, azt én
nem bírom másképp elképzelni, csak ha fölakasztanak bennünket.</p>
<p>De végre megindult a forspont s Petrovicsné váltig lengette
utánuk a keszkenőjét, míg csak el nem takarta őket a por a Belgrád
felé vezető úton.</p>
<p>Estefelé izgatottan lestük visszatértüket. Hogy lesz, mint lesz
Belgrádban? Kiváncsi volt az egész telep. Csakugyan föl is tünt
napszálltakor egy kanyarodónál az ismeretes szekérke, a két pejkó
és a hórihorgas kocsis.</p>
<p>– A mi embereink! – kiáltá Podrovszky.</p>
<p>De nini, mi az ördög az? Mintha a skolnik ülne jobbfelől és a
nacsalnik ülne balról, vagy csak a szemünk káprázik?</p>
<p>De bizony tiszta valóságnak bizonyult, hogy im közel értek. A
nacsalnik most is egykedvűen szítta a pipáját, de a skolnik
messziről integetett újjongást kifejező gesztusokkal, majd leugrott
fürgén a szekérről jóval előbb és mint egy fürj, szaladt felénk egy
szerb tövises <span class="pagenum"><a name="Page_286" id=
"Page_286">-286-</a></span> tarlón át, kalapja félre volt csapva, a
nyakában egy nagy koszorú füge lóbálózott, mintha a szent
Száva-rend nagykeresztje lenne.</p>
<p>– Nagy dolgok történtek – lihegte hozzánk érve s a koszorú fügét
lecsatolva, hódolattal nyújtá át Petrovicsnénak.</p>
<p>– Mik azok a nagy dolgok, skolnik?</p>
<p>– Az ördög a skolnik – szólt és kiköpött maga elé, talán most
először életében. – Majd elmondja a Pero.</p>
<p>A kocsi most már odaért, de Bózics le se szállt róla, csak egyre
pipázott fent, elgondolkozva, mint egy arab, aki valami láthatatlan
dzsinnel láthatatlan sakkparthiet játszik.</p>
<p>– Hogy volt a dolog, mi? Beszéljetek már. Van-e rendszerváltozás
vagy nincs? – türelmetlenkedett Podrovszky.</p>
<p>– Úgy látszik, van – felelte Bózics.</p>
<p>– De ne legyetek hát rejtélyesek! Hogy volt? Mi volt?</p>
<p>– Úgy volt, – mondá Bózics – hogy a miniszter nem emelt kifogást
a személyünk ellen, de minthogy rendszerváltozást ígért a
skupstinában, hát mégis kénytelen, úgymond, változásokat behozni
minden vonalon. A lehető legolcsóbb változásokat. No, mit gondolsz
Podrovszky barátocskám, hogyan oldotta meg azt a rendszerváltozást,
úgy, hogy pénzbe ne kerüljön? <span class="pagenum"><a name=
"Page_287" id="Page_287">-287-</a></span></p>
<p>– Bizony ki nem találom egy napig se.</p>
<p>– Hát úgy, hogy ekképpen szólott hozzánk: „Nos te nacsalnik,
légy ezentúl skolnik és te skolnik, légy ezentúl nacsalnik.“ És
most már én vagyok a tanfelügyelő.</p>
<p>Podrovszky édesdeden kacagott a rendszerváltozáson, a szép
Petrovicsné ellenben a piros ajkait harapdálta, de mégis erőt vett
magán és csupa udvariasságból megkérdezte:</p>
<p>– Hát le sem szállasz, Bózics Peró?</p>
<p>– Minek szállnék már? – felelte az új skolnik csöndesen, szinte
szomorúan. – Eltört a virágpoharam, goszpodka galambocskám.</p>
<p>– Sajnálom, – felelte a gonosz asszonyka egyszerűen.</p>
<p>– Csak ennyit mondasz, goszpodka?</p>
<p>– Csak ennyit. Mit akarnál, hogy mondjak?</p>
<p>– Olyas valamit gondoltam, – felelte némi zavarral az
ex-nacsalnik – hogy a virág ráfér és ráillik a puszta kalapra is.
Értesz engem?</p>
<p>– Értelek, barátocskám. Csakhogy a virágra nagy különbség. A
kalapon elhervad, a pohárban fölfrissül. Értesz engem?</p>
<p>– Értelek – felelte Bózics egykedvűen, de mégis tompán.</p>
<p>– Hűvös az este, Bózics. Jó éjszakát! <span class=
"pagenum"><a name="Page_288" id="Page_288">-288-</a></span></p>
<p>Fázékonyan gombolta össze mellénykéjét és beszaladt az
épületbe.</p>
<p>Ami engem illet, örültem neki, nem is tudom miért, de másrészt
gondolkozóba ejtett az asszonyka gonosz rangvágyó lelke. Mert
kétségtelen, hogy a szíve odahajlott a szép daliás ex-nacsalnikhoz
és mégis hogy bánt el vele. Hűvös az este, Bózics! zúgott örökké a
fülembe az ő lágy szava. Hej, asszony, asszony. Nem az este a
hűvös, hanem te vagy az, te vagy az…</p>
<p>Podrovszky nagyokat nevetett a megfigyeléseimen, amelyeket
közöltem vele lefekvéskor és rejtélyesen jegyzé meg:</p>
<p>– Olyan vak vagy, mint egy félnapos macska. Hiszen hozzá se
mehetett volna Bózics Perohoz.</p>
<p>– Miért!</p>
<p>– Mert már férjnél van.</p>
<p>– Vagy megbolondultál, Podrovszky, vagy nem Petrovicsnéról
beszélsz.</p>
<p>– Csak annyiban nem, mert nem is Petrovicsné.</p>
<p>– Sőt talán nem is rokonod? – dadogtam hüledezve.</p>
<p>– Persze hogy nem. Apró hirdetések útján szereztem az üzlethez.
Nagyon becses jó asszonyka. Egykori szinésznő, aki férjhez ment egy
kishivatalnokhoz, de nem bírnak <span class="pagenum"><a name=
"Page_289" id="Page_289">-289-</a></span> megélni, hát hozzám
szegődött, hogy ezen a módon tisztázhassa a férje adósságait. Szép
fizetése van nálam és mulatságos hatásköre. Egy-egy szerepet kell
eljátszania. Nagy hasznát veszem, roppant hasznát. Némelykor
elküldöm Belgrádba s azt teszi a miniszterekkel, amit akar. Ami
pedig a nacsalnikot illeti, mit tudod te azt, hogy a nacsalnikok
jóakarata mennyire szükséges a munkálatoknál?</p>
<p>– Eszerint tehát az asszonyka…</p>
<p>– Nos igen, holnaptól kezdve már az új nacsalnikkal fog
kacérkodni…</p>
<hr class="chap" />
<p><span class="pagenum"><a name="Page_290" id=
"Page_290">-290-</a></span></p>
<p><span class="pagenum"><a name="Page_291" id="Page_291"><br />
-291-</a></span></p>
<h2>A HÁLYOG-KOVÁCS.</h2>
<p class="center">(Egy kis életkép.) <span class="pagenum"><a name=
"Page_292" id="Page_292">-292-</a></span> <span class=
"pagenum"><a name="Page_293" id="Page_293"><br />
-293-</a></span></p>
<p>Tisztelt uram!<a name="FNanchor_4" id="FNanchor_4"></a><a href=
"#Footnote_4" class="fnanchor">4)</a> Ön azzal a kivánsággal küldi
nekem „Az elbeszélés elmélete“ című művét, hogy olvassam el s írjak
hozzá előszót.</p>
<p>Az ön levele igen kedves és lekötelező, de én még sem tehetek
annak eleget. Isten mentsen meg engem attól, hogy az ön könyvét
valaha elolvassam. Ha rossz, azért nem, mert valami rosszat
tanulnék belőle, ha pedig jó, – no, az volna még csak rám nézve a
nagy veszedelem.</p>
<p>Természetes, hogy én most önnek indokolással tartozom. (Nem
tudom, nem lehetne-e használni előszónak is?) Ott kezdem pedig,
hogy lakott az én gyermekkoromban a mi vidékünkön egy Strázsa János
nevű kovácsmester, kinek a keze olyan könnyű volt, mint a hab, úgy,
hogy a legcsodálatosabb szemoperációkat tudta végezni olyan
ügyesen, hogy a híre elszárnyalt egész Kassáig-Pestig. Különösen a
zöld hályogot tudta megoperálni, melyet pedig az akkor híres Lippay
sem tudott. <span class="pagenum"><a name="Page_294" id=
"Page_294">-294-</a></span></p>
<p>Ez a bizonyos Lippay Gáspár, a pesti egyetem professzora és
szemdoktora, egyszer a bécsi kollégákkal diskurálván, a „Stadt
Frankfurt“ söröcskéje mellett fölemlíté a híres kovácsot.</p>
<p>A sógorék, Arlt, Stellwag, Jäger, tamások voltak a dologban.</p>
<p>– Ami nem lehet, nem lehet. Bolond beszéd! Hogy tudna egy
kovács, aki nehéz kalapácscsal veri napestig a pörölyt, olyan finom
műtétet végezni, aminőt mi se tudunk.</p>
<p>Lippay a vállát vonogatta:</p>
<p>– Már pedig annak úgy kell lenni. Én ugyan nem láttam, de
olyanok már láttak engem, akiket én ebben a bajban, mint teljesen
vakokat és gyógyíthatatlanokat elbocsátottam és ő megoperálta.</p>
<p>… Kár, hogy nem tudom a bajnak a latin nevét, mert ha az ember
orvosi dolgokról ir, szükséges, hogy valami olyat is vegyítsen
közzé, amit senki sem ért, hát nem tudom elprodukálni most a
disputájukat sem, de a végén azt mondták Lippaynak:</p>
<p>– Tudja mit, kollega, hozassa föl egyszer azt a kovácsot az
egyetemre és akkor mi leutazunk Pestre, megnézzük, hogy operál.</p>
<p>No, az bizony szép lesz. Lippay kezet adott rá s egy alkalommal,
mikor ilyen betege érkezett, egy kecskeméti szabómester, ott
tartotta <span class="pagenum"><a name="Page_295" id=
"Page_295">-295-</a></span> a klinikán s menten levelet küldött
Strázsa János uramnak s abban útiköltségül tíz pengő forintokat,
hogy haladéktalanul jőjjön fel egy hályogot levenni – s ugyancsak
értesíté a bécsi doktorokat is.</p>
<p>Nagy híre volt, öreg emberek emlékeznek rá. Strázsa János uram
hagyta a lópatkolást a legényére, felölté az újdonatúj mándliját,
kiélesíté a vágó-nyeső szerszámait a kis köszörű-kövön, még pofon
is vágta a kovácsinast, aki a köszörű-követ forgatta, mert
elbámészkodott valahová, aztán fölült egy ökrös szekérre, mely a
Zichy-uradalomból gyapjút szállított Vácra, hova megérkezvén,
másnap estefelé, minthogy a „füstösre“ nem mert ülni, gyalogosan
indult el Pestre, egész éjszaka bandukolván; reggel öreg fölöstököm
idejére vergődött el az újvilág-utcai egyetemre.</p>
<p>Jó szerencse, éppen ott találta tekintetes Lippay professzor
urat a laboratoriumában s be is nyitott hozzá illendően.</p>
<p>– Dícsértessék a Jézus Krisztus! Eljöttem.</p>
<p>– Mindörökké! Csak talán nem maga a Strázsa?</p>
<p>– De istenugyse’ az vagyok.</p>
<p>Apró, tömzsi, virgonc emberke állt előtte, olyan szemekkel, mint
a gyík.</p>
<p>– Hát mikor jött? <span class="pagenum"><a name="Page_296" id=
"Page_296">-296-</a></span></p>
<p>– Ebben a pillanatban.</p>
<p>– De hiszen nem jött most vonat.</p>
<p>– Mert hát gyalog jöttem – felelte Strázsa uram.</p>
<p>– Gyalog és éjjel?</p>
<p>– Persze, hogy persze.</p>
<p>– Igy már most mihez akar fogni? – kérdi a tudós doktor
lehangoltan.</p>
<p>– No hát, leveszem azt a hályogot, akiért hivatni tetszett.</p>
<p>– És gondolja-e, hogy elég nyugodt lesz a keze?</p>
<p>Strázsa uram csodálkozva nézett a professzorra:</p>
<p>– Iszen nem eleven állat, hogy nyugtalankodjék.</p>
<p>– De azt állítja, hogy egész éjjel jött, hát nem aludt és fáradt
lehet.</p>
<p>A kovács mosolygott.</p>
<p>– Hiszen nem a kezemen jöttem. Rég volt az már, tekintetes uram,
mikor még én a kezemen jártam karonülő koromban.</p>
<p>– No, én nem bánom, de előre is jelezhetem, hogy tudós bécsi
doktorok fogják nézni az operációját és igen restelném, ha szégyent
vallana kigyelmed.</p>
<p>Biztatta a kovács, hogy kicsi dolog, nem érdemes róla beszélni,
mire Lippay átküldött a szomszédos „Arany Sas“-ba, ahol a bécsi
<span class="pagenum"><a name="Page_297" id=
"Page_297">-297-</a></span> urak szállva voltak, kik is átjövén,
bevezeté őket Strázsa urammal a műtő-terembe, ahol már várt rájok a
szemfájós „kecske“, nagy, robusztus ember, mintha csak maga a
bibliai Sámson volna.</p>
<p>(Bohóság, bohóság – gondolta magában Strázsa János – hát van
józan gondviselés a világ fölött, ha az ilyen embert nem kovácsnak
dirigálja inkább, mint szabónak.)</p>
<p>– Hát nézze, Strázsa barátom, ez a maga betege, – mondá
Lippay.</p>
<p>A kovács csak a hónaaljáig ért a Góliátnak; talán el se látott a
szeméig. Leültette előbb és figyelemmel nézte meg a balszemét. A
szembogár területén gyöngyházfényű csillogással terült el egy
küllős repedezésű hályog.</p>
<p>– Ez bizony esteledik, – dörmögte és a jobb szemére vetett
ügyet.</p>
<p>A jobb szeme volt a roszabb szeme, itt már túlérett volt a
hályog.</p>
<p>A bécsi doktorok szintén megvizsgálták a pápaszemeiken át.</p>
<p>– Nehéz operáció, – szólt Arlt, a beteg jobb szemét értve. – Oly
praecizitást igényel, hogy emberi kéz már szinte képtelen rá.</p>
<p>Strázsa uram pedig ezalatt levetette a mándliját s különböző
bicskákat kezdett kiszedegetni a csizmaszárból, meg
visszarakosgatni, <span class="pagenum"><a name="Page_298" id=
"Page_298">-298-</a></span> míg végre kiválasztott egyet és
megfente a nadrágszíja lefityegő részén.</p>
<p>– Az isten szerelméért! – kiáltá ijedten Lippay. – Csak nem
ezzel a békanyúzó bicsakkal akarja operálni?</p>
<p>A kovács csak a szemöldökével intett, hogy igenis azzal.</p>
<p>Lippay az asztalon heverő szerszámok közül hirtelen kiválasztott
egy Graefe-féle kést s a markába nyomta.</p>
<p>– Nem, – mondá fitymálva Strázsa uram – ezzel nem lehet.</p>
<p>Ellökte a Graefe-kést és a magáéval lépett a szepegő szabóhoz,
mire egyet csillant a kés pengéje, s mintha csak almát hámozna,
játszi könynyedséggel siklott el a szemgolyón; egy pillanat, egy
villanás, és ime, lent volt a hályog.</p>
<p>– Ördöngős fickó! – szisszent föl csodálkozva Arlt.</p>
<p>Strázsa uram megtörülgette a kését az ingújjával.</p>
<p>– No, – szólt megelégedetten – az egyik ablak most már ki van
nyitva.</p>
<p>A németek lelkesedve nyúltak a kérges, bütykös tenyere után,
hogy megszorongassák, csak Lippay professzor fortyant föl
hangosan.</p>
<p>– Hallja, Strázsa, maga mégis rettenetes vakmerő ember! Tudja-e,
mivel játszik? <span class="pagenum"><a name="Page_299" id=
"Page_299">-299-</a></span> Tudja-e, hol vagdalt, mit vagdalt?
Tudja-e, milyen felelősséget vállal Isten és emberek előtt?
Tudja-e, mi az a szemhártya, érhártya, ideghártya, könytömlő és a
többi? Melyik ideg honnan és hová szalad? Tudja-e, mi az afakia, a
glaukoma és mi a morgagniana? Úgy-e nem tudja?</p>
<p>– Minek tudnám, kérem alásan?</p>
<p>– Hát azt tudja-e, hogy ha csak egy gondolattal vág odább jobbra
vagy balra, a másik szemnek is kioltja a világát?</p>
<p>Strázsa uram figyelni kezdett.</p>
<p>– Ami pedig a hályogot illeti, amit most eltávolított, –
folytatá a professzor, – tudja-e, hogy az csak kétezer esetben
sikerül egyszer, a statisztika szerint?</p>
<p>– Ugyan? – szólt közbe a kovács elgondolkozva.</p>
<p>– Mert vagy töpörödik a szem lencséje és operálás közben könnyen
elszakad a függesztője s üvegtest ömlik a sebbe, vagy pedig elhigul
a kérge s a magja könnyen kificamodik, sőt elmerülhet az
üvegtestben.</p>
<p>– No no, – neszelt rá Strázsa uram és verejték gyöngyözött a
homlokáról.</p>
<p>– Jőjjön csak közelébb, – inté oda a professzor úr neki
melegedve, – megmagyarázom a patiens eleven szemén, hogyan függnek
<span class="pagenum"><a name="Page_300" id=
"Page_300">-300-</a></span> össze ezek a kis finom erecskék és az
idegek a második szemmel.</p>
<p>Kedvvel magyarázta a szem csodálatos országát, mint egy mappát a
folyamaival, ereivel. Strázsa uram nézte, egyre nézte, hogy szinte
kidülledtek a szemei és hallgatta, mialatt minden hajszála égnek
meredt, míg egyszer csak elkeseredve ütött rá a csizma szárára,
csüggedten mormogva maga elé:</p>
<p>– Most kutya már kend, Strázsa János.</p>
<p>Úgy érezte, mintha leesett volna valami magaslatról, toronyból
vagy miből és mintha nem is ő volna az már, hanem csak az a
hazajáró lelke. – Mikor pedig a magyarázat után fölkérte a
professzor, hogy operálná meg a szabó másik szemét (az már könnyű
dolog volt), szabódott, húzódott, csak nagy unszolásra fogta meg a
kést, de az – uram teremtőm, mi dolog érhette? – reszketni kezdett
a kezében. A beteghez hajolt, de a feje szédült, elsápadt, mint a
fal s a karja lankadtan esett alá.</p>
<p>– Jaj, tekintetes uram, – nyöszörgé – nem látom, nem tudom… nem
merem többé.</p>
<p>Azontúl, hogy megtudta, milyen komplikált külön világ a szem s
mennyi veszély származhatik kezének parányi rezzenéséből, vérének
sebesebb lüktetéséből, késének egy gondolatnyi elsiklásából, soha
többé nem mert hályogot <span class="pagenum"><a name="Page_301"
id="Page_301">-301-</a></span> operálni, sőt még egy árpa
kigyógyításába sem bocsátkozott.</p>
<p>… Ez lenne nekem is a sorsom, tisztelt uram. Ha én az ön
könyvéből megtudnám, mi mindent kíván a tudomány egy irodalmi
műben, sohase mernék többé elbeszélést írni.</p>
<p>Maradtam egyébiránt stb.</p>
<hr class="chap" />
<p><span class="pagenum"><a name="Page_302" id=
"Page_302">-302-</a></span></p>
<p><span class="pagenum"><a name="Page_303" id="Page_303"><br />
-303-</a></span></p>
<h2>MÉRETLEN HÚS TÓTHÉKNÁL.</h2>
<p class="center">(Közönséges falusi eset.) <span class=
"pagenum"><a name="Page_304" id="Page_304">-304-</a></span>
<span class="pagenum"><a name="Page_305" id="Page_305"><br />
-305-</a></span></p>
<p>Az állatok érdeke se egyforma és semmiképpen se kerülhet egy
kalap alá. A tapasztalataikból leszűrt igazságaik is különbözők. A
hangya például ragadozó állatnak tartja a fülemilét és jámbor
léhűtőnek a tigrist. A ló azt szeretné, – hogy tovább szőjjük a
dolgot – ha valami gazdag nagy úr tulajdonába jutna, mert ott
kímélik, vakarják, zabbal etetik, pokróccal takarják, a tehénnek
ellenben az a szerencséje, ha szegény emberhez jut, mert ott ő
valóságos családtag, dédelgetik, friss lóherével, burgundiával
etetik s vigyáznak rá, mint a szemük fényére. Csak a sertésnek
mindegy, mert annak mindenütt az a sorsa, hogy megölik és megeszik.
A sertés pályája rövid, sívár és reménytelen.</p>
<p>Hanem most csak egy tehénről van szó, a Riskáról, amelyik
szegény paraszt emberé és nyolc liter tejet ad naponkint. Hát nem
sok, de ő tőle mégis elég, mert csak egyszerű magyar fajta, kajla
szarvú, fehér szőrű, csontos, szikár, hegy-völgy változik a testén.
Ősei soha se legeltek Siementhalban, sem sehol havasi füveken,
szóval alacsony származás: paraszttehén. <span class=
"pagenum"><a name="Page_306" id="Page_306">-306-</a></span></p>
<p>A palóc ember megbecsüli a tehenet, nem fogja eke elé, mint a
stájer, mert gavallér hozzá: a tehén a gyöngéd nem a szarvasmarhák
közt, ő adja a tejet, elli a borjúkat, nem szabad dolgoztatni.
Azonfelül hálás is hozzá a palóc és a tehenet „ő kelmének“ híja.
Megtiszteli ezzel. Mert a többi állat mind „ne-te-ne“, vagy „brcs
ki“, „tülled-hozzád“ vagy „coki“, csak a tehénnek jár ki a titulus:
„a Riska ő kelme“.</p>
<p>Hát igen is, ő kelme szegény paraszt familiához került, a
felvégi Tóth Ferenchez, ahol igen szerették. A gazda gyöngéden
veregette meg lapockáit reggelenként, mikor kihajtották, a
gazdasszony rendesen valami csemegével várta este, mikor a mezőről
a csordával hazajött s ugyancsak megkorholta vásott gyerekeit, kik
rögökkel hajigálták:</p>
<p>– Nem féltek az Istentől, a legnagyobb jótevőtöket megütni, aki
táplál benneteket? Mindjárt elszárad a kezed, te Miska, te
gézengúz!</p>
<p>A gyerekeknek persze nincs jó eszük. A tej nem imponál azoknak.
Azt hiszik a kis csacsik, hogy valahonnan a Polovszkyék árkából
meríti az anyjuk. Még többet ér nekik, ha néha a Riska odadörzsöli
az oldalát a szederfához, mert ezzel megrázza s potyogni kezdenek
az érett fekete szederbogyók. Akkor szinte pajtás a Riska.
<span class="pagenum"><a name="Page_307" id=
"Page_307">-307-</a></span></p>
<p>Hanem előttük is megnőtt a tehén becsülete, mikor egy reggel
tarka borjút hozott a világra. Kedves volt a borjú, olyan okos
szemekkel, mint egy kanonoké. Lámpás a homlokán és rózsaszín foltok
az oldalain imitt-amott. Ez már a gyerekeknek is tetszett. A Riska
ezentúl otthon maradt a borjúval s valóságos búcsújárás volt egész
nap az istállóba. Rendre jöttek a rokonok, a szomszédok,
megbámulták a borjút, megköpködték, hogy szemtől ne jőjjön neki.
„Nagyot nőjjön, mint a Zichyék bivalya“, mondták a babonás szokás
szerint, vagy azt az észrevételt tették, hogy gyönyörű üsző lesz
belőle, kár volna odaadni a mészárosnak.</p>
<p>– A mészárosnak? – csodálkoztak a gyerekek. – Hát mit csinál
vele a mészáros? Hiszen a mészárosnak nincsen tőgye, amiből
szoptatná.</p>
<p>– Jaj édes lelkeim, nem is azért kellene az a mészárosnak, hanem
hogy egy nagy kést fogna és krk! elvágná a bocika nyakát.</p>
<p>Erre aztán elkezdtek sírni a gyerekek, mint a záporeső. Oh, a
csúf mészáros! Hát ugyan nem fájna-e a szíve?</p>
<p>Napokon át kellett biztatni az apjuknak, hogy megnyugtassa.</p>
<p>– Dehogy no. Ej dehogy. Nem eladó a borjú, fölneveljük tehénnek.
Hanem mikor a <span class="pagenum"><a name="Page_308" id=
"Page_308">-308-</a></span> kis Kata megnő, a Kata lesz eladó, és a
tehénné cseperedett borjú lesz a hozománya.</p>
<p>A testvérkék, a böszmék most már azon siránkoztak, hogy ha a
Kata lesz eladó, akkor hát az ő nyakát vágja el a mészáros a nagy
késével.</p>
<p>Ez alatt pedig szépen növekedett a kis jószág. Az „édesek“
terveket szőttek hozzá. Innen-onnan két tehenük lesz, sok tej, sok
vaj, sok túró. Az mind pénzzé válik a kezükben. Abból a pénzből
aztán pitykés lajbit kap a Pali, cifra szűrt a Miska, nagy
selyemkendőt a Katóka. Minden a borjúra volt építve. Nevezetes
személyiség lett a családban. A gyerekek mindennap megnézegették,
mennyit nőtt már s mindenik a maga vágya teljesülését látta benne
közeledni. Pedig hát azonkívül is elég kedves volt, lehetett azt
szeretni a saját személye végett is.</p>
<p>A bocika természetesen semmit se tudott erről s élte a világát a
maga esze szerint. Szopott, aludt és nézelődött. Bámulta a lovakat
a másik rekeszben. Az öreg Riska vígan rágicsálta a lóherét. Mert
jó érzés lehet, hogy a kicsinye ott lábatlankodik alatta, hol a
lábához ütődik, hol a hasához és kellemesen csiklandozza,
rágicsálja a tőgyét, miközben ütögeti farkával a combjait.</p>
<p>Egy napon azonban azzal jött ki reggel <span class=
"pagenum"><a name="Page_309" id="Page_309">-309-</a></span> az
anyjuk az istállóból, hogy a kis borjú nem akar szopni, – mind
meghagyta a tejet nekik.</p>
<p>Az apó is megnézte a különös jelenséget és így szólt aggodalmas
arccal:</p>
<p>– A borjú nagyon szomorú. – Valaki megrontotta a szemével –
vélte az asszony.</p>
<p>– Hm, az meglehet. Nem járt itt a Galandáné a napokban?</p>
<p>– El kellene hívatni Maron sógort, hadd mondana valami
szert.</p>
<p>– Szaladj el érte, Kata!</p>
<p>Mire Maron sógor megjött, a borjú lefeküdt az alomba és csak
néha nyitotta ki a bágyadt szemeit, melyekből könyek szivárogtak,
sötétlő sávot hagyva rózsaszín szőrén a szemek alatt.</p>
<p>Maron sógor megnézte az állatot és megcsóválta a fejét.</p>
<p>– Itt már csak egy segítség vagyon: a kés.</p>
<p>Lett erre nagy megrökönyödés, kéztördelés. Az asszony elszaladt
a mészárosért. De a nemzetes úr éppen nem volt otthon (szegény
borjú, de rosszkor betegedett meg). A nemzetes úr egy kosból való
zacskót vágott ki remekbe, úgy, hogy a kosnak mind a négy lába
rajta legyen fityegőnek s ezt vitte be ajándékba a viceispánnak a
városba. <span class="pagenum"><a name="Page_310" id=
"Page_310">-310-</a></span></p>
<p>No, már most mit csináljunk?</p>
<p>Maron sógor a fejét vakarta: úgy is amolyan barkácsoló ember
volt, aki mindenhez értett.</p>
<p>– Hát isten neki, kieresztem én a páráját, mert nem lesz abból
soha e világon szarvasmarha.</p>
<p>És úgy is lett. A szegény bocikát kivezették az anyja alól.</p>
<p>Maron Péter bácsi megkeményíté az ő szívét (hogy azt mondja, úgy
is elég német vért ontott huszár korában), bevitte a kamrába. Se
nem rúgott, se nem kapált, nagyon el volt már gyengülve, kegyelem
már annak a halál. De minthogy semmi alkalmas szerszáma nem volt
kéznél, hát keresztbe tette a borjú fejét a kamra küszöbén s aztán
egy, kettő, három, a nagy, éles baltával egy csapásra elválasztotta
a fejét a törzsétől.</p>
<p>Sokan nézték szomszédok, mert az efféle nagy látványosság mindig
sok nézőt csal össze. Magasan szökött föl a vérsugár félívben s
befecskendezte a szúszékot és a falakat, az asszonynép sikoltozott
a sajnálkozásban, a gyerekek rémülten futottak be a kertbe s ott
meglapulva a mogyorófák közt, reszketve, dobogó szívecskékkel
várták, mi fog történni.</p>
<p>Csak a csősz suhanc fia, a Gyurka mondta Maronnak: <span class=
"pagenum"><a name="Page_311" id="Page_311">-311-</a></span></p>
<p>– Mégis nagy vitéz lehetett kend, Maron bátya!</p>
<p>Az öreg szippantott egyet megelégedetten a markából, aztán
fölvette a levágott főt és fölemelte.</p>
<p>– No, nézz a szemembe, borjú pajtás. Ne haragudj rám. Látod,
kénytelen voltam vele.</p>
<p>És kitette a fejet az eszterhéj alá, ami után hozzálátott nagy
komótosan egy konyhakéssel a testtörzs fölbontásához a kamrában hol
úgy is szűk volt a hely a művelethez.</p>
<p>A látogatók pedig, akik már előre megalkudtak a gazdával, egyik
a combra, másik a szügyre, harmadik a májra (mert a szegény
embernek jól esik a <i>méretlen</i> hús), szájtátva nézték a
nyúzást s várták a magok falatját. A levágott fej is úgy volt
fordítva, hogy a nyitott két nagy merev szemével benézett a
kamrába.</p>
<p>Tóth Ferenc lehorgasztott fejjel járt-kelt a pajtában, a kertben
ezalatt, csak azért, hogy ott ne legyen: rövid időközökben
be-benézett az istállóba, a jószágot gondozni s megujságolta
visszajövet:</p>
<p>– A Riska nagyon szomorú. Búsul a kicsikéje után.</p>
<p>Amire elkezdett óbégatni az asszony, hogy most már a Riska
tönkremegy.</p>
<p>– Nem kell sajnálni, sógorasszony, vigasztalta <span class=
"pagenum"><a name="Page_312" id="Page_312">-312-</a></span> Maron.
– Nincs az állatnak lelke. Különösen a tehén útálatos, minden
erkölcs nélkül való. Nincs annak annyi emlékező tehetsége sem, mint
a verébnek. Ha a borjú felnő, nem ösmeri meg többé, elfelejti. Ami
pedig az erkölcseit illeti, összeházasodik a saját fiával is.</p>
<p>De azért az asszony mégis sajnálta a Riskát s be-befordult
megnézni.</p>
<p>– Nem eszik az egy falatot se. Kínáltam lóherével, répával,
mindennel.</p>
<p>– Talán szomjas – vélte Nagy Gáspárné, ki egy üres cseréptállal
lebzselt ott – mert én is vagyok úgy néha, hogy egy kis italkára
jobban vágyom, mint a falásra.</p>
<p>– De kegyelmed nem marha, Panna néni – vágott közbe Csősz
Gyurka.</p>
<p>– Hallgass! Mit tudod te azt, nyápic, hogy én mi vagyok?</p>
<p>Ezalatt Maron sógor kifogyhatatlan volt az állatok
pocsékolásában. Micsoda ravaszok, csalfák. A szamár sokszor teszi
magát, hogy beteg, ha nem akar dolgozni. A macska is színleli az
alvást, hogy a gazdasszonyt kijátsza, aki a tepsiben sistergő
pecsenyére vigyáz. S ezek még a művelt házi állatok, ezek a java.
Ezek dolgoznak, vagy valami más hasznot tesznek. De hát még a
többi! Milyen könnyen élnek, minden foglalkozás nélkül! És hogy
élnek! Ösmert például kígyókat, mikor Mexikóban <span class=
"pagenum"><a name="Page_313" id="Page_313">-313-</a></span> járt
Miksa császár ő felségével, amelyek valami parányi fénylő kövecskét
vettek a szájukba, amit „kígyókőnek“ neveznek a benszülöttek. Nem
nagyobb, mint egy lencseszem. A kígyó aztán, amelynek ilyen köve
volt, ha megéhezett, letette a fűre maga mellé és lesbe állt. A kő
éppen úgy világított, mint egy bogárfajnak a nősténye. A
szálldogáló hímek messziről megpillantották a fénylő
bogárkisasszonyt s leereszkedtek hozzá a magasból, mire a kígyó
kiugrott a lesből és ham, bekapta, mint a kutya a legyet. S még az
egyik át se ment a torkán, már jött a másik szerelmes bogárlegény…
Szóval csalással él, de jól él egy ilyen kígyó. Mindenütt magával
hordja éléstárát a pernahajder…</p>
<p>Gazduramék mindent elkövettek a Riska fölélénkítésére – mert
nagy volt az ijedelem, hogy Galandáné (egy boszorkány hírében álló
istentelen asszony), ha már megrontotta a borjút, bizonyosan az
anyját se kímélte. Megfüstölték tömjénnel, de az se használt,
foghagymát szagoltattak vele, de csak a fejét kapdosta.</p>
<p>Akkor aztán fogta a kötelet Tóth Ferenc és kivezette a vályúhoz.
Hátha igaza van Nagynénak, hogy csak szomjas.</p>
<p>Lomha volt a Riska egyébkor is, de most még kelletlenebbül
rakosgatta a lábait. Imitt-amott <span class="pagenum"><a name=
"Page_314" id="Page_314">-314-</a></span> húzgálni kellett a
kötelét, sőt meg is ütni a lapockáit.</p>
<p>– Ne-te-ne, fartó, gyere hát. Ne hagyd el magadat. Igyál egyet,
öregem.</p>
<p>A Riska megállt az udvaron, a fele úton a kúthoz és az orrcimpái
sajátságosan kezdtek mozogni. Mintha a levegőben szimatolna
valamit. Fejét fölemelte, füleit hegyezni kezdte és a szőre
fölborzolódott.</p>
<p>Egyszerre megfordult balra a ház felé és megpillantotta a
levágott főt az eszterhaj alatt. A bocikája véres fejét, a tarka
lámpással a homlokán. Jaj, mi lesz most?</p>
<p>Egy óriási bődület hangzott fel, fájdalmas, szívet tépő, falakat
megreszkettető.</p>
<p>A Riska kitépte a kötelet s bőgve, szilaj őrülettel megszegett
fejjel száguldott a kamra felé, ahol Maron sógor véres munkáját
végezte.</p>
<p>A komondor, amelyik máskor megszokta ugatni, meghunyászkodva
sompolyodott el előle s kíváncsian nézett utána; a ludak, tyúkok
félénken rebbentek szét, szinte tiszteletteljesen, mintha éreznék,
hogy nem a tehén ez most, kit máskor föl sem vesznek, hanem a
fájdalmas anya, aki a szülöttje véres teteméhez rohan.</p>
<p>A Maron sógor kezéből kiesett a kés. Az összecsoportosult
embereknek a lélegzete is elállt. Az anya jön. Útat az anyának!
<span class="pagenum"><a name="Page_315" id=
"Page_315">-315-</a></span></p>
<p>Szétugrottak onnan. A Riska pedig odaérkezett, két térde
megrogyott a fejnél és még egy bőgés tört ki ziháló, hörgő
melléből, aztán a szájába vette a véres főt és a nyelvével nyalta
vagy csókolta. Miközben nyöszörgő, fájdalmas félhangokat
hallatott.</p>
<p>Borzasztó látvány volt ez. Az asszonyok behunyták szemeiket és
elfutottak.</p>
<p>A tehén pedig csak tartotta a magzata holt fejét a szájában és
nézte elboruló szemeivel fél-térdre roskadva a kamrában fölboncolt
tetemét; lassú reszketegség fogta el minden porcikáját
külön-külön.</p>
<p>– Csukja be kend az ajtót, csukja be kend – kiáltozák Maronra a
gyöngébb szívűek – hogy ne lássa szegényke!</p>
<p>Az egykori huszár be is tette az ajtót, de maga is bent
maradt.</p>
<p>– Emberek, emberek! – vágta ki végre a rezet az öreg Szűcs
Mihály előre lépve. – Ha van bennetek keresztényi könyörület,
vegyük el a szegény anya szájából erőszakkal a véres főt, mert ezt
már nem lehet tovább nézni, itt adja ki a páráját kínjában. Ide,
ide mellém, fogjátok meg a szarvát, nyakát, én majd elvégzem a
többit.</p>
<p>Úgy kellett a borjú fejét kiszakítani a szájából s kötélen
vonszolva vezetni el onnan az istállóba, a jászolhoz, szomorú
magányába. <span class="pagenum"><a name="Page_316" id=
"Page_316">-316-</a></span></p>
<p>… Sokszor beszélték a faluban kisgyerek koromban ezt a megrázó
tragédiát a parasztok, a magok együgyű szavaival, együgyű
érzésekből fakadókkal.</p>
<p>Maron bátya váltig boszankodott a sok dib-dáb beszéden, és
körömszakadtig erősködött:</p>
<p>– Ostobaság! Van is az állatnak lelke.</p>
<p>Én pedig azt gondoltam magamban: ha a vén huszár azt mondja,
hogy nincs az állatoknak lelke, hogyan van az, hogy lelki bánatjuk
mégis van?</p>
<p>Valami nagy bizonyosságban egyébiránt aligha lehetett Maron
sógor a maga állításával, mert este, ha a tehéncsorda jött, mindig
befutott a házba és a legelőn is messze elkerülte, ha arra volt
útja, a tehéncsordát, szóval soha se mert többé a Riska szeme elé
kerülni.</p>
<hr class="chap" />
<div class="footnotes">
<h2>Lábjegyzetek.</h2>
<div class="footnote">
<p><a name="Footnote_1" id="Footnote_1"></a> <a href=
"#FNanchor_1"><span class="label">1)</span></a> Bizonyosan a
„pünktlich“ szó rossz fordítása.</p>
<p><a name="Footnote_2" id="Footnote_2"></a> <a href=
"#FNanchor_2"><span class="label">2)</span></a> Kedélyes német
megszólítás: „Altes Haus“, öreg cimbora helyett.</p>
<p><a name="Footnote_3" id="Footnote_3"></a> <a href=
"#FNanchor_3"><span class="label">3)</span></a> A népfantázia
szerint egy rőzsét vivő ember alakja látszik a holdban. A
demokratikus irányzat elcsapta onnan a hárfázó Dávid királyt és egy
szegény napszámost tett helyére.</p>
<p><a name="Footnote_4" id="Footnote_4"></a> <a href=
"#FNanchor_4"><span class="label">4)</span></a> Az itt közzétett
levelet egy fiatal erdélyi tanárhoz írtam ki ívekben küldte meg
nekem aesthetikai dolgozatát. <i>M. K.</i></p>
</div>
</div>
<hr class="chap" />
<p><span class="pagenum"><a name="Page_317" id=
"Page_317">-317-</a></span></p>
<h2>TARTALOM.</h2>
<ul class="TOC">
<li>A Sipsirica <span class="ralign"><a href=
"#Page_1">1</a></span></li>
<li>Mindenki lépik egyet <span class="ralign"><a href=
"#Page_135">135</a></span></li>
<li>Fili <span class="ralign"><a href=
"#Page_225">225</a></span></li>
<li>A kladovai menyecske <span class="ralign"><a href=
"#Page_265">265</a></span></li>
<li>A hályog-kovács <span class="ralign"><a href=
"#Page_291">291</a></span></li>
<li>Méretlen hús Tóthéknál <span class="ralign"><a href=
"#Page_303">303</a></span></li>
</ul>
<hr class="chap" />
<div class="transnote">
<h3>Javítások.</h3>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table>
<tr>
<td class="tdr"><a href="#Page_30">30</a></td>
<td>mindezekhez?</td>
<td>mindezekhez?“</td>
</tr>
<tr>
<td class="tdr"><a href="#Page_31">31</a></td>
<td>Csuk Druzsba úr</td>
<td>Csak Druzsba úr</td>
</tr>
<tr>
<td class="tdr"><a href="#Page_57">57</a></td>
<td>Jakodovsky. Csak egy</td>
<td>Jahodovsky. Csak egy</td>
</tr>
<tr>
<td class="tdr"><a href="#Page_134">134</a></td>
<td>fel Mlinczky</td>
<td>fel Mliniczky</td>
</tr>
<tr>
<td class="tdr"><a href="#Page_137">137</a></td>
<td>az írók,</td>
<td>az írók),</td>
</tr>
<tr>
<td class="tdr"><a href="#Page_138">138</a></td>
<td>a sógora,</td>
<td>a sógora),</td>
</tr>
<tr>
<td class="tdr"><a href="#Page_188">188</a></td>
<td>Lőrinz behozta</td>
<td>Lőrinc behozta</td>
</tr>
<tr>
<td class="tdr"><a href="#Page_280">280</a></td>
<td>fekete kávénal</td>
<td>fekete kávénál</td>
</tr>
<tr>
<td class="tdr"><a href="#Page_285">285</a></td>
<td>hórihogas kocsis</td>
<td>hórihorgas kocsis</td>
</tr>
</table>
</div>

</body>
</html>
